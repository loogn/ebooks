《尚书》第01章 虞书·尧典


昔在帝尧，聪明文思，光宅天下。将逊于位，让于虞舜，作《尧典》。


日若稽古帝尧，曰放勋，钦、明、文、思、安安，允恭克让，光被四表，格于上下。克明俊德，以亲九族。九族既睦，平章百姓。百姓昭明，协和万邦。黎民于变时雍。
译文

【译文】
查考往事，帝尧名叫放勋，他恭敬节俭，明察四方，善理天下，道德纯备，温和宽容。他忠实不懈，又能让贤，光辉普照四方，思虑至于天地。他能发扬大德，使家族亲密和睦。家族和睦以后，又辨明其他各族的政事。众族的政事辨明了，又协调万邦诸侯，天下众民因此也就相递变化友好和睦起来。



乃命羲和，钦若昊天，历象日月星辰，敬授民时。分命羲仲，宅嵎夷，曰暘谷。寅宾出日，平秩东作。日中，星鸟，以殷仲春。厥民析，鸟兽孳尾。申命羲叔，宅南交。平秩南为，敬致。日永，星火，以正仲夏。厥民因，鸟兽希革。分命和仲，宅西，曰昧谷。寅饯纳日，平秩西成。宵中，星虚，以殷仲秋。厥民夷，鸟兽毛毨。申命和叔，宅朔方，曰幽都。平在朔易。日短，星昴，以正仲冬。厥民隩，鸟兽鹬毛。帝曰：「咨！汝羲暨和。期三百有六旬有六日，以闰月定四时，成岁。允厘百工，庶绩咸熙。」
译文

【译文】
（他）于是命令羲氏与和氏，敬慎地遵循天数，推算日月星辰运行的规律，制定出历法，敬慎地把天时节令告诉人们。分别命令羲仲，住在东方的旸谷，恭敬地迎接日出，辨别测定太阳东升的时刻。昼夜长短相等，南方朱雀七宿黄昏时出现在天的正南方，依据这些确定仲春时节。这时，人们分散在田野，鸟兽开始生育繁殖。又命令羲叔，住在南方的交趾，辨别测定太阳往南运行的情况，恭敬地迎接太阳向南回来。白昼时间最长，东方苍龙七宿中的火星黄昏时出现在南方，依据这些确定仲夏时节。这时，人们住在高处，鸟兽的羽毛稀疏。又命令和仲，住在西方的昧谷，恭敬地送别落日，辨别测定太阳西落的时刻。昼夜长短相等，北方玄武七宿中的虚星黄昏时出现在天的正南方，依据这些确定仲秋时节。这时，人们又回到平地上居住，鸟兽换生新毛。又命令和叔，住在北方的幽都，辨别观察太阳往北运行的情况。白昼时间最短，西方白虎七宿中的昴星黄昏时出现在正南方，依据这些确定仲冬时节。这时，人们住在室内，鸟兽长出了柔软的细毛。尧说：“啊！你们羲氏与和氏啊，一周年是三百六十六天，要用加闰月的办法确定春夏秋冬四季而成一岁。由此规定百官的事务，许多事情就都兴办起来。”



帝曰：「畴咨若时登庸？」
放齐曰：「胤子朱启明。」
帝曰：「吁！嚣讼可乎？」
译文

【译文】
尧帝说：“善治四时之职的是谁啊？我要提升任用他。”
放齐说：“您的儿子丹朱很开明。”
尧帝说：“唉！他说话虚妄，又好争辩，可以吗？”



帝曰：「畴咨若予采？」
欢兜曰：「都！共工方鸠僝功。」
帝曰：「吁！静言庸违，像恭滔天。」
译文

【译文】
尧帝说：“善于处理我们政务的是谁呢？”
驩兜说：“啊！共工防救水灾已具有成效啊。”
尧帝说：“唉！他花言巧语，阳奉阴违，貌似恭谨，而气焰很高。”



帝曰：「咨！四岳，汤汤洪水方割，荡荡怀山襄陵，浩浩滔天。下民其咨，有能俾乂？」
佥曰：「于！鲧哉。」
译文

【译文】
尧帝说：“啊！四方诸侯之长！滔滔的洪水普遍危害人们，水势奔腾包围了山岭，淹没了丘陵，浩浩荡荡，弥漫接天。臣民百姓都在叹息，有能使洪水得到治理的吗？”
人们都说：“啊！鲧吧。”



帝曰：「吁！咈哉，方命圮族。」
岳曰：「异哉！试可乃已。」
帝曰，「往，钦哉！」九载，绩用弗成。
译文

【译文】
尧帝说：“唉！他违背人意，不服从命令，危害族人。”
四方诸侯之长说：“起用吧！试试可以，就用他。”
尧帝说：“去吧，鲧！要谨慎啊！”过了九年，成效不好。



帝曰：「咨！四岳。朕在位七十载，汝能庸命，巽朕位？」
岳曰：「否德忝帝位。」
译文

【译文】
尧帝说：“啊！四方诸侯之长！我在位七十年，你们能用我之命，升任我的帝位吧！”
四方诸侯之长说：“我们德行鄙陋，不配升任帝位。”



曰：「明明扬侧陋。」
师锡帝曰：「有鳏在下，曰虞舜。」
译文

【译文】
尧帝说：“可以明察贵戚，也可以推举地位低微的人。”
众人提议说：“在下面有一个穷困的人，名叫虞舜。”



帝曰：「俞？予闻，如何？」
岳曰：「瞽子，父顽，母嚣，像傲；克谐以孝，烝烝乂，不格奸。」
译文

【译文】
尧帝说：“是的，我也听说过，这个人怎么样呢？”
四方诸侯之长回答说：“他是乐官瞽叟的儿子。他的父亲心术不正，后母说话不诚，弟弟象傲慢不友好，而舜能同他们和谐相处。因他的孝心醇厚，治理国务不至于坏吧！”



帝曰：「我其试哉！女于时，观厥刑于二女。」
厘降二女于妫汭，嫔于虞。
帝曰：「钦哉！」 
译文

【译文】
尧帝说：“我试试吧！把我的两个女儿嫁给舜，从两个女儿那里观察舜的德行。”于是命令两个女儿下到妫水湾，嫁给虞舜。
尧帝说：“敬慎地处理政务吧！”



慎微五典，五典克从。纳于百揆，百揆时叙。宾于四门，四门穆穆。纳于大麓，烈风雷雨弗迷。 
译文

【译文】
舜慎重地赞美父义、母慈、兄友、弟恭、子孝五种常法，人们都能顺从。舜总理百官，百官都能承顺。舜在明堂四门迎接四方宾客，四方宾客都肃然起敬。舜担任守山林的官，在暴风雷雨的恶劣天气也不迷误。



帝曰：“格！汝舜。询事考言，乃言凪可绩，三载。汝陟 帝位。”
舜让于德，弗嗣。
译文

【译文】
尧帝说：“来吧！舜啊。我同你谋划政事，又考察你的言论，你提的建议一定可以成功，已经三年了，你登上帝位吧！”舜要让给有德的人，不肯继承。



《尚书》第02章 虞书·舜典


虞舜侧微，尧闻之聪明，将使嗣位，历试诸难，作《舜典》。

曰若稽古，帝舜曰重华，协于帝。浚咨文明，温恭允塞，玄德升闻，乃命以位。慎徽五典，五典克从；纳于百揆，百揆时叙；宾于四门，四门穆穆；纳于大麓，烈风雷雨弗迷。帝曰：「格！汝舜。询事考言，乃言底可绩，三载。汝陟帝位。」
译文

【译文】
查考往事.舜帝名叫重华,与尧帝合志.他有深远的智慧,而又文明、温恭、诚实.他的潜德上传被朝廷知道后,尧帝于是授给了官位。舜慎重地赞美父义、母慈、兄友、弟恭、子孝五种常法，人们都能顺从。舜总理百官，百官都能承顺。舜在明堂四门迎接四方宾客，四方宾客都肃然起敬。舜担任守山林的官，在暴风雷雨的恶劣天气也不迷误。尧帝说：“来吧！舜啊。我同你谋划政事，又考察你的言论，你提的建议一定可以成功，已经三年了，你登上帝位吧！”



舜让于德，弗嗣。正月上日，受终于文祖。在璿玑玉衡，以齐七政。肆类于上帝，禋于六宗，望于山川，遍于群神。辑五瑞。既月乃日，觐四岳群牧，班瑞于群后。
译文

【译文】
舜要让给有德的人，不肯继承。正月的一个吉日，舜在尧的太庙接受了禅让的册命。他观察了北斗七星，列出了七项政事。于是向天帝报告继承帝位的事，又祭祀了天地四时，祭祀山川和群神。又聚敛了诸侯的五种圭玉，选择吉月吉日，接受四方诸侯君长的朝见，把圭玉颁发给各位君长。



岁二月，东巡守，至于岱宗，柴。望秩于山川，肆觐东后。协时月正日，同律度量衡。修五礼、五玉、三帛、二生、一死贽。如五器，卒乃复。五月南巡守，至于南岳，如岱礼。八月西巡守，至于西岳，如初。十有一月朔巡守，至于北岳，如西礼。归，格于艺祖，用特。
译文

【译文】
这年二月，舜到东方巡视，到达泰山，举行了柴祭。对于其他山川，都按地位尊卑依次举行了祭祀，然后，接受了东方诸侯君长的朝见。协调春夏秋冬四时的月份，确定天数，统一音律、度、量、衡。制定了公侯伯子男朝聘的礼节、五种瑞玉、三种不同颜色的丝绸、活羊羔、活雁、死野鸡，分别作为诸侯、卿大夫和士朝见时的贡物。而五种瑞玉，朝见完毕后，仍然还给诸侯。五月，舜到南方巡视，到达南岳，所行的礼节同在泰山时一样。八月，舜到西方巡视，到达西岳，所行的礼节同当初一样。十一月，舜到北方巡视，所行的礼节同在西岳一样。回来后，到尧的太庙祭祀，用一头牛作祭品。



五载一巡守，群后四朝。敷奏以言，明试以功，车服以庸。
译文

【译文】
以后，每五年巡视一次，诸侯在四岳朝见。普遍地使他们报告政务，然后考察他们的政绩，赏赐车马衣物作为酬劳。



肇十有二州，封十有二山，浚川。
译文

【译文】
舜划定十二州的疆界，在十二州的名山上封土为坛举行祭祀，又疏通了河道。



象以典刑，流宥五刑，鞭作官刑，扑作教刑，金作赎刑。眚灾肆赦，怙终贼刑。钦哉，钦哉，惟刑之恤哉！
译文

【译文】
舜又在器物上刻画五种常用的刑罚。用流放的办法宽恕犯了五刑的罪人，用鞭打作为官的刑罚，用木条打作为学校的刑罚，用铜作为赎罪的刑罚。因过失犯罪，就赦免他；有所依仗不知悔改，就要施加刑罚。谨慎啊，谨慎啊，刑罚要慎重啊！



流共工于幽州，放欢兜于崇山，窜三苗于三危，殛鲧于羽山，四罪而天下咸服。
译文

【译文】
于是把共工流放到幽州，把驩兜流放到崇山，把三苗驱逐到三危，把鲧流放到羽山。这四个人处罚了，天下的人都心悦诚服。



二十有八载，帝乃殂落。百姓如丧考妣，三载，四海遏密八音。
译文

【译文】
舜辅助尧帝二十八年后，尧帝逝世了。人们好象死了父母一样地悲痛，三年间，全国上下停止了乐音。



月正元日，舜格于文祖，询于四岳，辟四门，明四目，达四聪。「咨，十有二牧！」曰，「食哉惟时！柔远能迩，惇德允元，而难任人，蛮夷率服。」 
译文

【译文】
明年正月的一个吉日，舜到了尧的太庙，与四方诸侯君长谋划政事，打开明堂四门宣布政教，使四方见得明白，听得通彻。
“啊，十二州的君长！”舜帝说：“生产民食，必须依时！安抚远方的臣民，爱护近处的臣民，亲厚有德的人，信任善良的人，而又拒绝邪佞的人，这样，边远的外族都会服从。”



舜曰：「咨，四岳！有能奋庸熙帝之载，使宅百揆亮采，惠畴？」
译文

【译文】
舜帝说：“啊！四方诸侯的君长！有谁能奋发努力、发扬光大尧帝的事业，使居百揆之官辅佐政事呢？”



佥曰：「伯禹作司空。」
译文

【译文】
都说：“伯禹现在作司空。”



帝曰：「俞，咨！禹，汝平水土，惟时懋哉！」禹拜稽首，让于稷、契暨皋陶。
译文

【译文】
舜帝说：“好啊！禹，你曾经平定水土，还要努力做好百揆这件事啊！”禹跪拜叩头，让给稷、契和皋陶。



帝曰：「俞，汝往哉！」 
译文

【译文】
舜帝说：“好啦，还是你去吧！”



帝曰：「弃，黎民阻饥，汝后稷，播时百谷。」
译文

【译文】
舜帝说：“弃，人们忍饥挨饿，你主持农业，教人们播种各种谷物吧！”



帝曰：「契，百姓不亲，五品不逊。汝作司徒，敬敷五教，在宽。」 
译文

【译文】
舜帝说：“契，百姓不亲，父母兄弟子女都不和顺。你作司徒吧，谨慎地施行五常教育，要注意宽厚。”



帝曰：「皋陶，蛮夷猾夏，寇贼奸宄。汝作士，五刑有服，五服三就。五流有宅，五宅三居。惟明克允！」
译文

【译文】
舜帝说：“皋陶，外族侵扰我们中国，抢劫杀人，造成外患内乱。你作狱官之长吧，五刑各有使用的方法，五种用法分别在野外、市、朝三处执行。五种流放各有处所，分别住在三个远近不同的地方。要明察案情，处理公允！”



帝曰：「畴若予工？」
译文

【译文】
舜帝说：“谁能当好掌管我们百工的官？”



佥曰：「垂哉！」
译文

【译文】
都说：“垂啊！”



帝曰：「俞，咨！垂，汝共工。」垂拜稽首，让于殳斨暨伯与。」
译文

【译文】
舜帝说：“好啊！垂，你掌管百工的官吧！”垂跪拜叩头，让给殳斨和伯与。



帝曰：「俞，往哉！汝谐。」 
译文

【译文】
舜帝说：“好啦，去吧！你同他们一起去吧！”



帝曰：「畴若予上下草木鸟兽？」
译文

【译文】
舜帝说：“谁掌管我们的山丘草泽的草木鸟兽呢？”



佥曰：「益哉！」帝曰：「俞，咨！益，汝作朕虞。」益拜稽首，让于朱虎、熊罴。帝曰：「俞，往哉！汝谐。」
译文

【译文】
都说：“益啊！”舜帝说：“好啊！益，你担任我的虞官吧。”益跪拜叩头，让给朱虎和熊罴。舜帝说：“好啦，去吧！你同他们一起去吧！”



帝曰：「咨！四岳，有能典朕三礼？』
译文

【译文】
舜帝说：“啊！四方诸侯的君长，有谁能主持我们祭祀天神、地祗、人鬼的三礼呢？”



佥曰：「伯夷！」帝曰：「俞，咨！伯，汝作秩宗。夙夜惟寅，直哉惟清。」伯拜稽首，让于夔、龙。
译文

【译文】
都说：“伯夷！”
舜帝说：“好啊！伯，你作掌管祭祀的礼官吧。要早晚恭敬行事，又要正直、清明。”伯夷跪拜叩头，让给夔和龙。



帝曰：「俞，往，钦哉！」
译文

【译文】
舜帝说：“好啦，去吧！要谨慎啊！”



帝曰：「夔！命汝典乐，教胄子，直而温，宽而栗，刚而无虐，简而无傲。诗言志，歌永言，声依永，律和声。八音克谐，无相夺伦，神人以和。」
译文

【译文】
舜帝说：“夔！任命你主持乐官，教导年轻人，使他们正直而温和，宽大而坚栗，刚毅而不粗暴，简约而不傲慢。诗是表达思想感情的，歌是唱出来的语言，五声是根据所唱而制定的，六律是和谐五声的。八类乐器的声音能够调和，不使它们乱了次序，那么神和人都会因此而和谐了。”



夔曰：「于！予击石拊石，百兽率舞。」
译文

【译文】
夔说：“啊！我愿意敲击着石磬，使扮演各种兽类的依着音乐舞蹈起来。”



帝曰：「龙，朕堲谗说殄行，震惊联师。命汝作纳言，夙夜出纳朕命，惟允！」 帝曰：「咨！汝二十有二人，钦哉！惟时亮天功。」
译文

【译文】
舜帝说：“龙！我厌恶谗毁的言论和贪残的行为，会使我的民众震惊。我任命你做纳言的官，早晚传达我的命令，转告下面的意见，应当真实！”
舜帝说：“啊！你们二十二人，要谨慎啊！要好好领导天下大事啊！”



三载考绩，三考，黜陟幽明，庶绩咸熙。分北三苗。 舜生三十征，庸三十，在位五十载，陟方乃死。 
译文

【译文】
舜帝三年考察一次政绩，考察三次后，罢免昏庸的官员，提拔贤明的官员，于是，许多工作都兴办起来了。又分别对三苗之族作了安置。
舜三十岁时被征召，施政二十年，在帝位五十年，在巡狩南方时才逝世。



【汩作 九共 □饫】 

帝厘下土，方设居方，别生分类。作《汩作》、《九共》九篇、《□饫》。

声明：以上译文仅供参考。


《尚书》第03章 虞书·大禹谟


皋陶矢厥谟，禹成厥功，帝舜申之。作《大禹》、《皋陶谟》、《益稷》。

曰若稽古大禹，曰文命敷于四海，祗承于帝。曰：「后克艰厥后，臣克艰厥臣，政乃乂，黎民敏德。」
译文

【译文】
传说：若考古时候的大禹，又名文命，他的功德广布到了四海。他曾经接受帝舜的征询，发表自己的见解道：“为君的能知道为君的艰难，为臣的能知道为臣的艰难，那么，政事就能治理好，人民也就会迅速修德了。”



帝曰：「俞！允若兹，嘉言罔攸伏，野无遗贤，万邦咸宁。稽于众，舍己从人，不虐无告，不废困穷，惟帝时克。」
译文

【译文】
帝舜道：“这话不错。确实像这样，那么，好主意就不会被搁置不用，贤才就不会被遗弃在田野之间，万邦都会太平。凡事都考察群众的意见，常常放弃自己不正确的意见，听从别人正确的意见；为政不虐待无告的穷人，用人不忽视卑贱的贤才，这只有帝尧的时候才能做到。”



益曰：「都，帝德广运，乃圣乃神，乃武乃文。皇天眷命，奄有四海为天下君。」
译文

【译文】
益插嘴道：“嗨！帝尧的道德广大而又能运用，真是圣哲神明，能武能文，所以皇天特别照顾他，命他统治四海，为天下的大君。”



禹曰：「惠迪吉，从逆凶，惟影响。」
译文

【译文】
禹说：“凡是顺道从善的就得福，逆道从恶的就得祸，这真像影随形、响应声一样！”



益曰：「吁！戒哉！儆戒无虞，罔失法度。罔游于逸，罔淫于乐。任贤勿贰，去邪勿疑。疑谋勿成，百志惟熙。罔违道以干百姓之誉，罔咈百姓以从己之欲。无怠无荒，四夷来王。」
译文

【译文】
益说：“咦！可得警戒这一点啊！只有时刻警戒自己，才能免于后忧。不要破坏法规制度，不要优游流于放纵，不要过度玩乐；任用贤才不要三心二意，铲除邪恶不要犹豫不决，谋划尚有疑问就不要勉强施行。这样，你心中的一切思虑都会通明透亮了。不要违反正道去求取百姓的称誉，也不要不顾百姓的意见去满足自己的欲望。思想不怠惰，政事不荒废，那么，四夷都会来归附你的。”



禹曰：「于！帝念哉！德惟善政，政在养民。水、火、金、木、土、谷，惟修；正德、利用、厚生、惟和。九功惟叙，九叙惟歌。戒之用休，董之用威，劝之以九歌俾勿坏。」
译文

【译文】
禹说：“帝！您要记住啊！修德主要表现在搞好政事，而为政的中心在于养育人民。水火金木土谷这六府要修治好，端正人民品德、丰富人民财用、改善人民生活这三件事要互相配合。这九个方面的功业都要安排得有秩序，有了秩序，人民自然欢欣鼓舞，歌功颂德了。对于勤劳的人，要用美好的前景去诱导他们；对于怠惰的人，要用刑罚去督责他们；而当人民受到德泽感到欢欣的时候，就要及时鼓励他们开展歌咏活动，使之乐而忘芳，干劲不衰。”



帝曰：「俞！地平天成，六府三事允治，万世永赖，时乃功。」
译文

【译文】
帝舜道：“讲得对！现在水土治平，万物得以成长，六府三事确实治理得很有秩序，万世以后都要仰赖那时你的大功啊！”



帝曰：「格，汝禹！朕宅帝位三十有三载，耄期倦于勤。汝惟不怠，总朕师。」
译文

【译文】
帝舜道：“禹，你来！我居帝位已经三十三年了，如今已到老耄昏聩的时期，掌握这样烦忙的政事委实感到疲倦。你平日是从不懈怠的，今后要接替我总管众民啊！”



禹曰：「朕德罔克，民不依。皋陶迈种德，德乃降，黎民怀之。帝念哉！念兹在兹，释兹在兹，名言兹在兹，允出兹在兹，惟帝念功。」
译文

【译文】
禹连忙答道：“我的品德不能胜任，人民不会依从我的，不如皋陶勇往力行，积极种德，德泽普及下民，民众都怀念他。帝！您可要顾念他啊！他平日一心挂念的就在于种德这件事还有欠缺，偶而放下心来也就在于这件事有了成绩；他经常在口头上谈论的就在于这件事，真诚出自内心的也就在于这件事。所以说，您可得要顾念他的大功啊！”



帝曰：「皋陶，惟兹臣庶，罔或干予正。汝作士，明于五刑，以弼五教。期于予治，刑期于无刑，民协于中，时乃功，懋哉。」
译文

【译文】
帝舜于是转向皋陶说：“皋陶！现在广大臣民没有一个干犯我的法纪的，这是由于你任我的士师，能够正确运用五刑来辅助五教，期望使我的政事达到治理的境地。要用刑罚来达到消灭刑罚的目的，使人民都能走上正道，那时你的功劳就大了！”



皋陶曰：「帝德罔愆，临下以简，御众以宽；罚弗及嗣，赏延于世。宥过无大，刑故无小；罪疑惟轻，功疑惟重；与其杀不辜，宁失不经；好生之德，洽于民心，兹用不犯于有司。」
译文

【译文】
皋陶回答道：“帝！您的德行毫无过差，对下边的要求简明扼要，治理民众非常宽大；刑罚不牵连子女，而奖赏却延及后世；对偶然的过失，再大也给以宥赦，对明知故犯的罪恶，再小也处以刑罚；罚罪有疑问就从轻发落，赏功有疑问却从重给奖；与其杀害无辜的人，宁可犯不执行常法的过失：这种好生的美德，已经融洽到人民心里，因此，人民都能守规矩，不犯官家的法纪。”



帝曰：「俾予从欲以治，四方风动，惟乃之休。」
译文

【译文】
帝舜道：“使我能如愿以治理人民，四方都听从我的命令，好像草木随风而动，这都是你做的好事啊！”



帝曰：「来，禹！降水儆予，成允成功，惟汝贤。克勤于邦，克俭于家，不自满假，惟汝贤。汝惟不矜，天下莫与汝争能。汝惟不伐，天下莫与汝争功。予懋乃德，嘉乃丕绩，天之历数在汝躬，汝终陟元后。人心惟危，道心惟微，惟精惟一，允执厥中。无稽之言勿听，弗询之谋勿庸。可爱非君？可畏非民？众非元后，何戴？后非众，罔与守邦？钦哉！慎乃有位，敬修其可愿，四海困穷，天禄永终。惟口出好兴戎，朕言不再。」
译文

【译文】
然后，舜又转回来对禹说：“来，禹！当年天降洪水来警戒我，能够言行一致，既在治平水土中成就功业，又在民众中建立威信的，就数你最贤；既能勤劳为邦，又能节俭持家，不自满自大，这也数你最贤。你正因为不自逞能，所以天下没有一个人敢与你争能；你正因为不自居功，所以天下没有一个人敢与你争功。我真诚赞美你的品德，嘉许你的大功。天命已经降落到你的身上，你终将升任大君。人心是危险难安的，道心却微妙难明。惟有精心体察，专心守住，才能坚持一条不偏不倚的正确路线。没有考核事实的言语不要听，没有征询群众意见的主意不要用。可爱的不是君而是民，可畏的不是民而是君失其道。民众没有大君他们又爱戴谁呢？大君没有民众就无人跟他守邦了。一定要谨慎啊！认真对待你所居的大位，切实做好你想要做的每件事。如果四海百姓都至于穷困不堪，那你做大君的天禄也就永远终结了。只有这张嘴，最爱惹是生非，讲话可得慎重啊！我要讲的都已讲完，没有什么再要讲的了。”



禹曰：「枚卜功臣，惟吉之从。」
译文

【译文】
禹还是谦让道：“那么，就一个个功臣来占卜，看谁的卜兆最吉就由谁来接位。”



帝曰：「禹！官占惟先蔽志，昆命于元龟。朕志先定，询谋佥同，鬼神其依，龟筮协从，卜不习吉。」禹拜稽首，固辞。
译文

【译文】
帝舜道：“禹！我们占卜公事，是先由于心有疑难掩蔽，然后才去请问大龟的。现在我的意志早已先定了，并经征询众人的意见都一致赞同，相信鬼神必定依从，龟筮也必定是吉了。占卜是不会重复出现吉兆的，用不着再卜了。”但是，禹还是稽首拜辞。



帝曰：「毋！惟汝谐。」
译文

【译文】
帝舜最后断然地说：“不！只有你合适。”



正月朔旦，受命于神宗，率百官若帝之初。
译文

【译文】
正月初一日，禹在尧庙里接受了摄政的委命，率领百官行礼，像当年舜受命摄政时一样。



帝曰：「咨，禹！惟时有苗弗率，汝徂征。」
译文

【译文】
然后，舜对禹说道：“禹！跟你商量一下，现时只有三苗不遵从我们的教令了，你去征伐他们。”



禹乃会群后，誓于师曰；「济济有众，咸听朕命。蠢兹有苗，昏迷不恭，侮慢自贤，反道败德，君子在野，小人在位，民弃不保，天降之咎，肆予以尔众士，奉辞伐罪。尔尚一乃心力，其克有勋。」
译文

【译文】
禹于是大会各邦群后及其率领的人众，宣誓于众道：“整齐众多的勇士们！都来听我的命令：这无知盲动的三苗，执迷不悟，傲慢自大，违反正道，败坏常德。致使君子被遗弃在野，而小人却窃居高位，把人民抛弃不顾，因此，上天降灾于他们。我今天是用你们群后众士之力，奉天命去罚他们的罪。你们还须齐心合力，才能成就功勋。”



三旬，苗民逆命。益赞于禹曰：「惟德动天，无远弗届。满招损，谦受益，时乃天道。帝初于历山，往于田，日号泣于旻天，于父母，负罪引慝。祗载见瞽叟，夔夔斋栗，瞽亦允若。至諴感神，矧兹有苗。」
译文

【译文】
战事进行了三十天，苗民仍然负隅顽抗，不肯听命。益就向禹建议道：“只有道德的力量才能感动天地，再远的地方也能达到。满招损，谦受益，常常就是天道。帝舜早年受父母虐待，一个人在历山耕田，苦不堪言。但他日日号哭涕泣，仍然呼喊苍天，呼喊父母，总是诚心自责，把罪错全部承担，从不怨天怨父母。有事去见瞽瞍的时候，总是端端正正，战战兢兢。在这种时候，连顽固的瞽瞍也真能通情达理了。常言至诚感神，何况有苗？”



禹拜昌言曰：「俞！」班师振旅。帝乃诞敷文德，舞干羽于两阶，七旬有苗格。
译文

【译文】
禹连忙下拜，接受了这个好意见，说：“讲得对！”立即停战，整队班师而归。从此，帝舜也接受了益和禹的建议，大布文德，在朝堂两阶之间举行大规模的舞蹈，人们举着战争中用的盾牌和雉尾，载歌载舞，表示偃武修文。七十天之后，有苗终于自动前来归附了。




《尚书》第04章 虞书·皋陶谟


曰若稽古，皋陶曰：“允迪厥德，谟明弼谐。”禹曰：“俞，如何？”皋陶曰：“都！慎厥身，修思永。惇叙九族，庶明励翼，迩可远在兹。”禹拜昌言曰：“俞！”
译文

【译文】
查考往事。皋陶说：“诚实地履行那些德行，就会决策英明，群臣同心协力。”
禹曰：“是啊！怎样履行呢？”
皋陶说：“啊！要谨慎其身，自身的修养要坚持不懈。要使近亲宽厚顺从，使贤人勉力辅佐，由近及远，完全在于从这里做起。”
禹听了这番精当的言论，拜谢说：“对呀！”



皋陶曰：“都！在知人，在安民。”禹曰：“吁！咸若时，惟帝其难之。知人则哲，能官人。安民则惠，黎民怀之。能哲而惠，何忧乎欢兜？何迁乎有苗？何畏乎巧言令色孔壬？”
译文

【译文】
皋陶说：“啊！除了自身的修养之外，还在于理解臣下，安定民心。”
禹说：“唉！都象这样，连尧帝都会认为困难了。理解臣下就显得明智，能任人唯贤。安定民心就受人爱戴，百姓都会怀念他。能做到明智和受人爱戴，怎么会担心驩兜？怎么会流放三苗？怎么会畏惧善于花言巧语、察言观色的共工呢？”



皋陶曰：“都！亦行有九德。亦言，其人有德，乃言曰，载采采。”禹曰：“何？”
译文

【译文】
皋陶说：“啊！检验人的行为大约有九种美德。检验了言论，如果那个人有德，就告诉他说，可做点工作。”
禹问：“什么叫九德呢？”



皋陶曰：“宽而栗，柔而立，愿而恭，乱而敬，扰而毅，直而温，简而廉，刚而塞，强而义。彰厥有常，吉哉！日宣三德，夙夜浚明有家；日严祗敬六德，亮采有邦。翕受敷施，九德咸事，俊乂在官。百僚师师，百工惟时，抚于五辰，庶绩其凝。无教逸欲，有邦兢兢业业，一日二日万几。无旷庶官，天工，人其代之。天叙有典，敕我五典五惇哉！天秩有礼，自我五礼有庸哉！同寅协恭和衷哉！天命有德，五服五章哉！天讨有罪，五刑五用哉！政事懋哉懋哉！”“天聪明，自我民聪明。天明畏，自我民明威。达于上下，敬哉有土！”
译文

【译文】
皋陶说：“宽宏而又坚栗，柔顺而又卓立，谨厚而又严恭，多才而又敬慎，驯服而又刚毅，正直而又温和，简易而又方正，刚正而又笃实，坚强而又合宜，要明显地任用具有九德的好人啊！

“天天表现出三德，早晚认真努力于家的人，天天庄严地重视六德，辅助政事于国的人，一同接受，普遍任用，使具有九德的人都担任官职，那么在职的官员就都是才德出众的人了。各位官员互相效法，他们都想处理好政务，而且顺从君王，这样，各种工作都会办成。

“治理国家的人不要贪图安逸和私欲，要兢兢业业，因为情况天天变化万端。不要虚设百官，上天命定的工作，人应当代替完成。上天规定了人与人之间的常法，要告诫人们用父义、母慈、兄友、弟恭、子孝的办法，把这五者敦厚起来啊！上天规定了人的尊卑等级，推行天子、诸侯、卿大夫、士和庶人这五种礼制，要经常啊！君臣之间要同敬、同恭，和善相处啊！上天任命有德的人，要用天子、诸侯、卿、大夫、士五等礼服表彰这五者啊！上天惩罚有罪的人，要用墨、劓、剕、宫、大辟五种刑罚处治五者啊！政务要努力啊！要努力啊！

“上天的视听依从臣民的视听。上天的赏罚依从臣民的赏罚。无意和民意是相通的，要谨慎啊，有国土的君王！”



皋陶曰：“朕言惠可厎行？”禹曰：“俞！乃言厎可绩。”皋陶曰：“予未有知，思曰赞赞襄哉！”
译文

【译文】
皋陶问：“我的话可以得到实行吗？”

禹说：“当然！你的话可以得到实行并且获得成功。”

皋陶说：“我并不懂得什么，我想赞扬佐助帝德啊！”




《尚书》第05章 虞书·益稷


帝曰：「来，禹！汝亦昌言。」禹拜曰：「都！帝，予何言？予思日孜孜。」皋陶曰：「吁！如何？」禹曰：「洪水滔天，浩浩怀山襄陵，下民昏垫。予乘四载，随山刊木，暨益奏庶鲜食。予决九川，距四海，浚畎浍距川；暨稷播，奏庶艰食鲜食。懋迁有无，化居。烝民乃粒，万邦作乂。」皋陶曰：「俞！师汝昌言。」
译文

【译文】
　舜帝说：“来吧，禹！你也发表高见吧。”禹拜谢说：“啊！君王，我说什么呢？我只想每天努力工作罢了。”

皋陶说：“啊！究竟怎么样呢？”禹说：“大水弥漫接天，浩浩荡荡地包围了山顶，漫没了丘陵，老百姓沉没陷落在洪水里。我乘坐四种运载工具，沿着山路砍削树木作为路标，同伯益一起把新杀的鸟鲁肉送给百姓们。我疏通了九州的河流，使它们流到四海，挖深疏通了田间的大水沟，使它们流进大河。同后稷一起播种粮食，把百谷、鸟兽肉送给老百姓，让他们互通有无，调剂馀缺。于是，百姓们就安定下来了，各个诸侯国开始得到了治理。”

皋陶说：“好啊！你的这番话真好啊。”



禹曰：「都！帝，慎乃在位。」帝曰：「俞！禹曰：「安汝止，惟几惟康。其弼直，惟动丕应。徯志以昭受上帝，天其申命用休。」
译文

【译文】
禹说：“啊！舜帝。你要诚实地对待你的在位的大臣。”

舜帝说：“是啊！”

禹说：“要安静你的心意，考虑天下的安危。用正直的人做辅佐，只要你行动，天下就会大力响应。依靠有德的人指导接受上帝的命令，上天就会再三用休美赐予你。”



帝曰：「吁！臣哉邻哉！邻哉臣哉！」禹曰：「俞！」
译文

【译文】
舜帝说：“唉！靠大臣啊四邻啊！靠四邻啊大臣啊！”
禹说：“对呀！”



帝曰：「臣作朕股肱耳目。予欲左右有民，汝翼。予欲宣力四方，汝为。予欲观古人之象，日、月、星辰、山、龙、华虫、，作会；宗彝、藻、火、粉米、黼、黻，絺绣，以五采彰施于五色，作服，汝明。予欲闻六律五声八音，在治忽，以出纳五言，汝听。予违，汝弼，汝无面从，退有后言。钦四邻！庶顽谗说，若不在时，侯以明之，挞以记之，书用识哉，欲并生哉！工以纳言，时而颺之，格则承之庸之，否则威之。」
译文

【译文】
舜帝说：“大臣作我的股肱耳目。我想帮助百姓，你辅佐我。我想用力治理好四方，你帮助我。我想显示古人衣服上的图象，用日、月、星辰、山、龙、雉六种田形绘在上衣上；用虎、水草、火、白米、黑白相间的斧形花纹、黑青相间的“己”字花纹绣在下裳上。用五种颜料明显地做成五种色彩不同的衣服，你要做好。我要听六种乐律、五种声音、八类乐器的演奏，从声音的哀乐考察治乱，取舍各方的意见，你要听清，我有过失，你就辅助我。你不要当面顺从，背后又去议论。要敬重左右辅弼的近臣！至于一些愚蠢而又喜欢谗毁、谄媚的人，如果不能明察做臣的道理，要用射侯之礼明确地教训他们，用鞭打警戒他们，用刑书记录他们的罪过，要让他们共同上进！任用官吏要根据他所进纳的言论，好的就称颂宣扬，正确的就进献上去以便采用，否则就要惩罚他们。”



禹曰：「俞哉！帝光天之下，至于海隅苍生，万邦黎献，共惟帝臣，惟帝时举。敷纳以言，明庶以功，车服以庸。谁敢不让，敢不敬应？帝不时敷，同，日奏，罔功。无若丹朱傲，惟慢游是好，傲虐是作。罔昼夜□□，罔水行舟。朋淫于家，用殄厥世。予创若时，娶于涂山，辛壬癸甲。启呱呱而泣，予弗子，惟荒度土功。弼成五服，至于五千。州十有二师，外薄四海，咸建五长，各迪有功，苗顽弗即工，帝其念哉！」帝曰：「迪朕德，时乃功，惟叙。」
译文

【译文】
禹说：“好啊！舜帝，普天之下，至于海内的众民，各国的众贤，都是您的臣子，您要善于举用他们。依据言论广泛地接纳他们，依据工作明确地考察他们，用车马衣服酬劳他们。这样，谁敢不让贤，谁敢不恭敬地接受您的命令？帝不善加分别，好的坏的混同不分，虽然天天进用人，也会劳而无功。

“没有象丹朱那样傲慢的，只喜欢懒惰逸乐，只作戏谑，不论白天晚上都不停止。洪水已经退了，他还要乘船游玩，又成群地在家里淫乱，因此不能继承尧的帝位。我为他的这些行为感到悲伤。我娶了涂山氏的女儿，结婚四天就治水去了。后来，启生下来呱呱地啼哭，我顾不上慈爱他，只忙于考虑治理水土的事。我重新划定了五种服役地带，一直到五千里远的地方。每一个州征集三万人，从九州到四海边境，每五个诸侯国设立一个长，各诸侯长领导治水工作。只有三苗顽抗，不肯接受工作任务，舜帝您要为这事忧虑啊！”

舜帝说：“宣扬我们的德教，依时布置工役，三苗应该会顺从。”



皋陶方祗厥叙，方施象刑，惟明。
译文

【译文】
皋陶正敬重那些顺从的，对违抗的，正示以刑杀的图象警戒他们，三苗的事应当会办好。



夔曰：「戛击鸣球、搏拊、琴、瑟、以咏。」祖考来格，虞宾在位，群后德让。下管□鼓，合止柷敔，笙镛以间。鸟兽跄跄；箫韶九成，凤皇来仪。夔曰：「于！予击石拊石，百兽率舞。」
译文

【译文】
夔说：“敲起玉磬，打起搏拊，弹起琴瑟，唱起歌来吧。”先祖、先父的灵魂降临了，我们舜帝的宾客就位了，各个诸侯国君登上了庙堂互相揖让。庙堂下吹起管乐，打着小鼓，合乐敲着柷，止乐敲着敔，笙和大钟交替演奏，扮演飞禽走兽的舞队踏着节奏跳舞，韶乐演奏了九次以后，扮演凤凰的舞队出来表演了。

夔说：“唉！我轻敲重击着石磬，扮演百兽的舞队都跳起舞来，各位官长也合着乐曲一同跳起来吧！”



庶尹允谐，帝庸作歌。曰：「敕天之命，惟时惟几。」乃歌曰：「股肱喜哉！元首起哉！百工熙哉！」皋陶拜手稽首颺言曰：「念哉！率作兴事，慎乃宪，钦哉！屡省乃成，钦哉！」乃赓载歌曰：「元首明哉，股肱良哉，庶事康哉！」又歌曰：「元首丛脞哉，股肱惰哉，万事堕哉！」帝拜曰：「俞，往钦哉！」
译文

【译文】
帝因此作歌。说：“勤劳天命，这样子就差不多了。”于是唱道：“大臣欢悦啊，君王奋发啊，百事发达啊！”

皋陶跪拜叩头继续说：“要念念不忘啊！统率起兴办的事业，慎守你的法度，要认真啊！经常考察你的成就，要认真啊！”于是继续作歌说：“君王英明啊！大臣贤良啊！诸事安康啊！”又继续作歌说：“君王琐碎啊！大臣懈怠啊！诸事荒废啊！”

舜帝拜谢说：“对啊！我们去认真干吧！”




《尚书》第06章 夏书·禹贡


禹别九州，随山浚川，任土作贡。禹敷土，随山刊木，奠高山大川。
译文

【译文】
禹分别土地的疆界，行走高山砍削树木作为路标，以高山大河奠定界域。



冀州：既载壶口，治梁及岐。既修太原，至于岳阳；覃怀厎绩，至于衡漳。厥土惟白壤，厥赋惟上上错，厥田惟中中。恒、卫既从，大陆既作。岛夷皮服，夹右碣石入于河。
译文

【译文】
冀州：从壶口开始施工以后，就治理梁山和它的支脉。太原治理好了以后，又治理到太岳山的南面。覃怀一带的治理取得了成效，又到了横流入河的漳水。这州的土是白壤，赋税是第一等，也夹杂着第二等，这里的田地是第五等。恒水、卫水已经顺着河道而流，大陆泽也已治理了。岛夷的人用皮服来进贡，先接近右边的碣石山，再进入黄河。



济河惟兖州。九河既道，雷夏既泽，灉、沮会同。桑土既蚕，是降丘宅土。厥土黑坟，厥草惟繇，厥木惟条。厥田惟中下，厥赋贞，作十有三载乃同。厥贡漆丝，厥篚织文。浮于济、漯，达于河。
译文

【译文】
济水与黄河之间是兖州：黄河下游的九条支流疏通了，雷夏也已经成了湖泽，澭水和沮水会合流进了雷夏泽。栽种桑树的地方都已经养蚕，于是人们从山丘上搬下来住在平地上。这里的土质又黑又肥，这里的草是茂盛的，这里的树是修长的。这里的田地是第六等，赋税是第九等，耕作了十三年才与其它八个州相同。这里的贡物是漆和丝，还有用竹筐装着的彩绸。进贡的物品从济水、漯水乘船到黄河。



海岱惟青州。嵎夷既略，潍、淄其道。厥土白坟，海滨广斥。厥田惟上下，厥赋中上。厥贡盐絺，海物惟错。岱畎丝、枲、铅、松、怪石。菜夷作牧。厥篚□丝。浮于汶，达于济。
译文

【译文】
渤海和泰山之间是青州：嵎夷治理好以后，潍水和淄水也已经疏通了。这里的土又白又肥，海边有一片广大的盐碱地。这里的田是第三等，赋税是第四等。这里进贡的物品是盐和细葛布，海产品多种多样。还有泰山谷的丝、大麻、锡、松和奇特的石头。莱夷一带可以放牧。这里进贡的物品是用筐装的柞蚕丝。进贡的船只从汶水通到济水。



海、岱及淮惟徐州。淮、沂其乂，蒙、羽其艺，大野既猪，东原厎平。厥土赤埴坟，草木渐包。厥田惟上中，厥赋中中。厥贡惟土五色，羽畎夏翟，峄阳孤桐，泗滨浮磬，淮夷蠙珠暨鱼。厥篚玄纤、缟。浮于淮、泗，达于河。
译文

【译文】
黄海、泰山及淮河之间是徐州：淮河、沂水治理好以后，蒙山、羽山一带已经可以种植了，大野泽已经停聚着深水，东原地方也获得治理。这里的土是红色的，又粘又肥，草木不断滋长而丛生。这里的田是第二等，赋税是第五等。进贡的物品是五色土，羽山山谷的大山鸡，峄山南面的特产桐木，泗水边上的可以做磬的石头，淮夷之地的蚌珠和鱼。还有用筐子装着的黑色的细绸和白色的绢。进贡的船只从淮河、泗水，到达与济水相通的荷泽。



淮海惟扬州。彭蠡既猪，阳鸟攸居。三江既入，震泽厎定。筱簜既敷，厥草惟夭，厥木惟乔。厥土惟涂泥。厥田唯下下，厥赋下上，上错。厥贡惟金三品，瑶、琨筱、簜、齿、革、羽、毛惟木。鸟夷卉服。厥篚织贝，厥包桔柚，锡贡。沿于江、海，达于淮、泗。
译文

【译文】
淮河与黄海之间是扬州：彭蠡泽已经汇集了深水，南方各岛可以安居。三条江水已经流入大海，震泽也获得了安定小竹和大竹已经遍布各地，这里的草很茂盛，这里的树很高大。这里的土是潮湿的泥。田是第九等，赋是第七等，杂出第六等。进贡的物品是金、银、铜、美玉、美石、小竹、大竹、象牙、犀皮、鸟的羽毛、旄牛尾和木材。东南沿海各岛的人穿着草编的衣服。这一带把贝锦放在筐子里，把橘柚包起来作为贡品。这些贡品沿着长江、黄海到达淮河、泗水。



荆及衡阳惟荆州。江、汉朝宗于海，九江孔殷，沱、潜既道，云土、梦作乂。厥土惟涂泥，厥田惟下中，厥赋上下。厥贡羽、毛、齿、革惟金三品，杶、干、栝、柏，砺、砥、砮、丹惟菌□、楛，三邦厎贡厥名。包匦菁茅，厥篚玄纁玑组，九江纳锡大龟。浮于江、沱、潜、汉，逾于洛，至于南河。
译文

【译文】
荆山与衡山的南面是荆州：长江、汉水象诸侯朝见天子一样奔向海洋，洞庭湖的水系大定了，沱水、潜水疏通以后，云梦泽一带可以耕作了。这里的土是潮湿的泥，这里的田是第八等，赋是第三等。这里的贡物是羽毛、旄牛尾、象牙、犀皮和金、银、铜，椿树、柘树、桧树、柏树，粗磨石、细磨石、造箭镞的石头、丹砂和细长的竹子、楛木。三个诸侯国进贡他们的名产，包裹好了的杨梅、菁茅，装在筐子里的彩色丝绸和一串串的珍珠。九江进贡大龟。这些贡品从长江、沱水、潜水、汉水到达汉水上游，改走陆路到洛水，再到南河。



荆河惟豫州。伊、洛、瀍、涧既入于河，荥波既猪。导菏泽，被孟猪。厥土惟壤，下土坟垆。厥田惟中上，厥赋错上中。厥贡漆、枲，絺、紵，厥篚纤、纩，锡贡磬错。浮于洛，达于河。
译文

【译文】
荆山、黄河之间是豫州：伊水、瀍水和涧水都已流入洛水，又流入黄河，荥波泽已经停聚了大量的积水。疏通了菏泽，并在孟猪泽筑起了堤防。这里的土是柔软的壤土，低地的土是肥沃的黑色硬土。这里的田是第四等，赋税是第二等，杂出第一等。这里的贡物是漆、麻、细葛、纻麻，用篚装的绸和细绵，又进贡治玉磬的石头。进贡的船只从洛水到达黄河。



华阳、黑水惟梁州。岷、嶓既艺，沱、潜既道。蔡、蒙旅平，和夷厎绩。厥土青黎，厥田惟下上，厥赋下中，三错。厥贡璆、铁、银、镂、砮磬、熊、罴、狐、狸、织皮，西倾因桓是来，浮于潜，逾于沔，入于渭，乱于河。
译文

【译文】
华山南部到怒江之间是梁州：岷山、嶓冢山治理以后，沱水、潜水也已经疏通了。峨嵋山、蒙山治理后，和夷一带也取得了治理的功效。这里的土是疏松的黑土，这里的田是第七等，赋税是第八等，还杂出第七等和第九等。这里的贡物是美玉、铁、银、刚铁、作箭镞的石头、磬、熊、马熊、狐狸、野猫。织皮和西倾山的贡物沿着桓水而来。进贡的船只行于潜水，然后离船上岸陆行，再进入沔水，进到渭水，最后横渡渭水到达黄河。



黑水、西河惟雍州。弱水既西，泾属渭汭，漆沮既从，沣水攸同。荆、岐既旅，终南、惇物，至于鸟鼠。原隰厎绩，至于猪野。三危既宅，三苗丕叙。厥土惟黄壤，厥田惟上上，厥赋中下。厥贡惟球、琳、琅玕。浮于积石，至于龙门、西河，会于渭汭。织皮昆仑、析支、渠搜，西戎即叙。
译文

【译文】
黑水到西河之间是雍州：弱水疏通已向西流，泾河流入渭河之湾，漆沮水已经会合洛水流入黄河，沣水也向北流同渭河会合。荆山、岐山治理以后，终南山、惇物山一直到鸟鼠山都得到了治理。原隰的治理取得了成绩，至于猪野泽也得到了治理。三危山已经可以居住，三苗就安定了。这里的土是黄色的，这里的田是第一等，赋税是第六等。这里的贡物是美玉、美石和珠宝。进贡的船只从积石山附近的黄河，到达龙门、西河，与从渭河逆流而上的船只会合在渭河以北。织皮的人民定居在昆仑、析支、渠搜三座山下，西戎各族就安定顺从了。



导岍及岐，至于荆山，逾于河；壶口、雷首至于太岳；厎柱、析城至于王屋；太行、恒山至于碣石，入于海。
译文

【译文】
开通了岍山和岐山的道路，到达荆山，越过黄河。又开通壶口山、雷首山，到达太岳山。又开通厎柱山、析城山，到达王屋山。又开通太行山、恒山，到达碣石山，从这里进入渤海。



西倾、朱圉、鸟鼠至于太华；熊耳、外方、桐柏至于陪尾。
译文

【译文】
开通西倾山、朱圉山、鸟鼠山，到达太华山。又开通熊耳山、外方山、桐柏山，到达陪尾山。



导嶓冢，至于荆山；内方，至于大别。
译文

【译文】
开通嶓冢山到达荆山。开通内方山到达大别山。



岷山之阳，至于衡山，过九江，至于敷浅原。
译文

【译文】
开通岷山的南面到达衡山，过洞庭湖到达庐山。



导弱水，至于合黎，馀波入于流沙。
译文

【译文】
疏通弱水到合黎山，下游流到沙漠。



导黑水，至于三危，入于南海。
译文

【译文】
疏通黑水到三危山，流入南海。



导河、积石，至于龙门；南至于华阴，东至于厎柱，又东至于孟津，东过洛汭，至于大伾；北过降水，至于大陆；又北，播为九河，同为逆河，入于海。
译文

【译文】
疏导黄河，从积石山开始，到达龙门山；再向南到达华山的北面；再向东到达厎柱山；又向东到达孟津；又向东经过洛水与黄河会合的地方，到达大分伾山；然后向北经过降水，到达大陆泽；又向北，分成九条支流，再会合成一条逆河，流进大海。



嶓冢导漾，东流为汉，又东，为沧浪之水，过三澨，至于大别，南入于江。东，汇泽为彭蠡，东，为北江，入于海。
译文

【译文】
从嶓冢山开始疏导漾水，向东流成为汉水；又向东流，成为沧浪水；经过三澨水，到达大别山，向南流进长江。向东，来汇的水叫彭蠡泽；向东，称为北江，流进大海。



岷山导江，东别为沱，又东至于澧；过九江，至于东陵，东迆北，会于汇；东为不江，入于海。
译文

【译文】
从岷山开始疏导长江，向东另外分出一条支流称为沱江；又向东到达澧水；经过洞庭湖，到达东陵；再向东斜行向北，与淮河会合；向东称为中江，流进大海。



导沇水，东流为济，入于河，溢为荥；东出于陶丘北，又东至于菏，又东北，会于汶，又北，东入于海。
译文

【译文】
疏导沇水，向东流就称为济水，流入黄河，河水溢出成为荥泽；又从定陶的北面向东流，再向东到达菏泽县；又向东北，与汶水会合；再向北，转向东，流进大海。



导淮自桐柏，东会于泗、沂，东入于海。
译文

【译文】
从桐柏山开始疏导淮河，向东与泗水、沂水会合，向东流进大海。



导渭自鸟鼠同穴，东会于沣，又东会于泾，又东过漆沮，入于河。
译文

【译文】
从鸟鼠同穴山开始疏导渭水，向东与沣水会合，又向东与泾水会合；又向东经过漆沮水，流入黄河。



导洛自熊耳，东北，会于涧、瀍；又东，会于伊，又东北，入于河。
译文

【译文】
从熊耳山开始疏导洛水，向东北，与涧水、沣水会合；又向东，与伊水会合；又向东北，流入黄河。



九州攸同，四隩既宅，九山刊旅，九川涤源，九泽既陂，四海会同。六府孔修，庶土交正，厎慎财赋，咸则三壤成赋。中邦锡土、姓，祗台德先，不距朕行。
译文

【译文】
九州由此统一了：四方的土地都已经可以居住了，九条山脉都伐木修路可以通行了，九条河流都疏通了水源，九个湖泽都修筑了堤防，四海之内进贡的道路都畅通无阻了。水火金木土谷六府都治理得很好，各处的土地都要征收赋税，并且规定慎重征取财物赋税，都要根据土地的上中下三等来确定它。中央之国赏赐土地和姓氏给诸侯，敬重以德行为先，又不违抗我的措施的贤人。



五百里甸服：百里赋纳总，二百里纳銍，三百里纳秸服，四百里粟，五百里米。
译文

【译文】
国都以外五百里叫做甸服。离国都最近的一百里缴纳连秆的禾；二百里的，缴纳禾穗；三百里的，缴纳带稃的谷；四百里的，缴纳粗米；五百里的缴纳精米。



五百里侯服：百里采，二百里男邦，三百里诸侯。
译文

【译文】
甸服以外五百里是侯服。离甸服最近的一百里替天子服差役；二百里的，担任国家的差役；三百里的，担任侦察工作。



五百里绥服：三百里揆文教，二百里奋武卫。
译文

【译文】
侯服以外五百里是绥服。三百里的，考虑推行天子的政教；二百里的，奋扬武威保卫天子。



五百里要服：三百里夷，二百里蔡。
译文

【译文】
绥服以外五百里是要服。三百里的，要和平相处；二百里的，要遵守王法。



五百里荒服：三百里蛮，二百里流。
译文

【译文】
要服以外五百里是荒服。三百里的，维持隶属关系；二百里的，进贡与否流动不定。



东渐于海，西被于流沙，朔南暨声教讫于四海。禹锡玄圭，告厥成功。
译文

【译文】
东方进至大海，西方到达沙漠，北方、南方连同声教都到达外族居住的地方。
于是禹被赐给玄色的美玉，表示大功告成了。　




《尚书》第07章 夏书·甘誓


启与有扈战于甘之野，作《甘誓》。

大战于甘，乃召六卿。
译文

【译文】
将在甘这个地方进行大战，夏王启就召见了六军的将领。



王曰：「嗟！六事之人，予誓告汝：有扈氏威侮五行，怠弃三正，天用剿绝其命，今予惟恭行天之罚。左不攻于左，汝不恭命；右不攻于右，汝不恭命；御非其马之正，汝不恭命。用命，赏于祖；弗用命，戮于社，予则孥戮汝。」
译文

【译文】
王说：“啊！六军的将士们，我告诫你们：有扈氏轻慢洪范这一大法，废弃正德、利用、厚生三大政事，因此，上天要断绝他的国运。现在我只有奉行上天对他的惩罚。

“车左的兵士不善于射箭，你们就是不奉行我的命令；车右的兵士不善于用戈矛刺杀，你们也是不奉行我的命令；驾车的兵士违反驭马的规则，你们也是不奉行我的命令。服从命令的，我会在先祖的神位面前赏赐你们；不服从命令的，我会在社神的神位面前惩罚你们，我就会把你们降为奴隶，或者杀掉你们。”




《尚书》第08章 夏书·五子之歌


太康失邦，昆弟五人须于洛汭，作《五子之歌》。

太康尸位，以逸豫灭厥德，黎民咸贰，乃盘游无度，畋于有洛之表，十旬弗反。有穷后羿因民弗忍，距于河，厥弟五人御其母以从，徯于洛之汭。五子咸怨，述大禹之戒以作歌。
译文

【译文】
太康处在尊位而不理事，又喜好安乐，丧失君德，众民都怀着二心；竟至盘乐游猎没有节制，到洛水的南面打猎，百天还不回来。有穷国的君主羿，因人民不能忍受，在河北抵御太康，不让他回国。太康的弟弟五人，侍奉他们的母亲跟随太康，在洛水湾等待他。这时五人都埋怨太康，因此叙述大禹的教导而写了歌诗。



其一曰：「皇祖有训，民可近，不可下，民惟邦本，本固邦宁。予视天下愚夫愚妇一能胜予，一人三失，怨岂在明，不见是图。予临兆民，懔乎若朽索之驭六马，为人上者，奈何不敬？」
译文

【译文】
其中一首说：“伟大的祖先曾有明训，人民可以亲近而不可看轻；人民是国家的根本，根本牢固，国家就安宁。我看天下的人，愚夫愚妇都能对我取胜。一人多次失误，考察民怨难道要等它显明？应当考察它还未形成之时。我治理兆民，恐惧得像用坏索子驾着六匹马；做君主的人怎么能不敬不怕？”



其二曰：「训有之，内作色荒，外作禽荒。甘酒嗜音，峻宇雕墙。有一于此，未或不亡。」
译文

【译文】
其中第二首说：“禹王的教诲这样昭彰，可你在内迷恋女色，在外游猎翱翔；喜欢喝酒和爱听音乐，高高建筑大殿又雕饰宫墙。这些事只要有一桩，就没有人不灭亡。”



其三曰：「惟彼陶唐，有此冀方。今失厥道，乱其纪纲，乃厎灭亡。」
译文

【译文】
其中第三首说：“那陶唐氏的尧皇帝，曾经据有冀州这地方。现在废弃他的治道，紊乱他的政纲。就是自己导致灭亡！”



其四曰：「明明我祖，万邦之君。有典有则，贻厥子孙。关石和钧，王府则有。荒坠厥绪，覆宗绝祀！」
译文

【译文】
其中第四首说：“我的辉煌的祖父，是万国的大君。有典章有法度，传给他的子孙。征赋和计量平均，王家府库丰殷。现在废弃他的传统，就断绝祭祀又危及宗亲！”



其五曰：「呜呼曷归？予怀之悲。万姓仇予，予将畴依？郁陶乎予心，颜厚有忸怩。弗慎厥德，虽悔可追？」
译文

【译文】
其中第五首说：“唉！哪里可以回归？我的心情伤悲！万姓都仇恨我们，我们将依靠谁？我的心思郁闷，我的颜面惭愧。不愿慎行祖德，即使改悔又岂可挽回？”




《尚书》第09章 夏书·胤征


羲和湎淫，废时乱日，胤往征之，作《胤征》。

惟仲康肇位四海，胤侯命掌六师。羲和废厥职，酒荒于厥邑，胤后承王命徂征。
译文

【译文】
夏帝仲康开始治理四海，胤侯受命掌管夏王的六师。羲和放弃他的职守，在他的私邑嗜酒荒乱。胤侯接受王命，去征伐羲和。



告于众曰：「嗟予有众，圣有谟训，明征定保，先王克谨天戒，臣人克有常宪，百官修辅，厥后惟明明，每岁孟春，遒人以木铎徇于路，官师相规，工执艺事以谏，其或不恭，邦有常刑。」
译文

【译文】
胤侯告戒军众说：“啊！我的众位官长。圣人有谟有训，明白指明了定国安邦的事。先王能谨慎对待上天的警戒，大臣能遵守常法，百官修治职事辅佐君主，君主就明而又明。每年孟春之月，宣令官员用木铎在路上宣布教令，官长互相规劝，百工依据他们从事的技艺进行谏说。他们有不奉行的，国家将有常刑。



「惟时羲和颠覆厥德，沈乱于酒，畔官离次，俶扰天纪，遐弃厥司，乃季秋月朔，辰弗集于房，瞽奏鼓，啬夫驰，庶人走，羲和尸厥官罔闻知，昏迷于天象，以干先王之诛，《政典》曰：『先时者杀无赦，不及时者杀无赦。』
译文

【译文】
“这个羲和颠倒他的行为，沉醉在酒中，背离职位，开始搞乱了日月星辰的运行历程，远远放弃他所司的事。前些时候季秋月的朔日，日月不会合于房，出现日食，乐官进鼓而击，啬夫奔驰取币以礼敬神明，众人跑着供役。羲和主管其官却不知道这件事，对天象昏迷无知，因此触犯了先王的诛罚。先王的《政典》说：历法出现先于天时的事，杀掉无赦；出现后于天时的事，杀掉无赦。



今予以尔有众，奉将天罚。尔众士同力王室，尚弼予钦承天子威命。火炎昆冈，玉石俱焚。天吏逸德，烈于猛火。歼厥渠魁，胁从罔治，旧染污俗，咸与维新。呜呼！威克厥爱，允济；爱克厥威，允罔功。其尔众士懋戒哉！」
译文

【译文】
“现在我率领你们众长，奉行上天的惩罚。你等众士要与王室同心协力，辅助我认真奉行天子的庄严命令！火烧昆山，玉和石同样被焚烧；天王的官吏如有过恶行为，害处将比猛火更甚。应当消灭为恶的大首领，胁从的人不要惩治；旧时染有污秽习俗的人，都允许更新。

“啊！严明胜过慈爱，就真能成功；慈爱胜过严明，就真会无功。你等众士要努力戒慎呀！”



【帝告厘沃】

自契至于成汤八迁，汤始居亳，从先王居。作《帝告》、《厘沃》。

【汤征】

汤征诸侯，葛伯不祀，汤始征之，作《汤征》。

【汝鸠 汝方】

伊尹去亳适夏，既丑有夏，复归于亳。入自北门，乃遇汝鸠、汝方。作《汝鸠》、《汝方》。


《尚书》第10章 商书·汤誓


伊尹相汤伐桀，升自陑，遂与桀战于鸣条之野，作《汤誓》。

王曰：「格尔众庶，悉听朕言，非台小子，敢行称乱！有夏多罪，天命殛之。今尔有众，汝曰：『我后不恤我众，舍我穑事而割正夏？』予惟闻汝众言，夏氏有罪，予畏上帝，不敢不正。今汝其曰：『夏罪其如台？』夏王率遏众力，率割夏邑。有众率怠弗协，曰：『时日曷丧？予及汝皆亡。』夏德若兹，今朕必往。」
译文

【译文】
王说：“来吧！你们众位，都听我说。不是我小子敢行作乱！因为夏国犯下许多罪行，天帝命令我去讨伐它。现在你们众人会说：‘我们的君王不怜悯我们众人，荒废我们的农事，为什么要征伐夏国呢？’我虽然理解你们的话，但是夏氏有罪，我畏惧上帝，不敢不去征伐啊！现在你们会问：‘夏的罪行究竟怎么样呢？’夏王耗尽民力，剥削夏国的人民。民众怠慢不恭，同他很不和协，他们说：‘这个太阳什么时候消失呢？我们愿意同你一起灭亡。’夏的品德这样坏，现在我一定要去讨伐他。



「尔尚辅予一人，致天之罚，予其大赉汝！尔无不信，朕不食言。尔不从誓言，予则孥戮汝，罔有攸赦。」
译文

【译文】
“你们要辅佐我这个人，实行天帝对夏的惩罚，我将重重地赏赐你们！你们不要不相信，我不会说假话。如果你们不遵守誓言，我就会把你们降成奴隶，或者杀死你们，不会有所赦免。”



【夏社 疑至 臣扈】

汤既胜夏，欲迁其社，不可。作《夏社》、《疑至》、《臣扈》。

【典宝】

夏师败绩，汤遂从之，遂伐三朡，俘厥宝玉。谊伯、仲伯作《典宝》。 

《尚书》第11章 商书·仲虺之诰


汤归自夏，至于大坰，仲虺作诰。

成汤放桀于南巢，惟有惭德。曰：「予恐来世以台为口实。」
译文

【译文】
成汤放逐夏桀使他住在南巢，心里有些惭愧。他说：“我怕后世拿我作为话柄。”



仲虺乃作诰，曰：「呜呼！惟天生民有欲，无主乃乱，惟天生聪明时乂，有夏昏德，民坠涂炭，天乃锡王勇智，表正万邦，缵禹旧服。兹率厥典，奉若天命。
译文

【译文】
仲虺于是向汤作了解释。仲虺说：“啊！上天生养人民，人人都有情欲，没有君主，人民就会乱，因此上天又生出聪明的人来治理他们。夏桀行为昏乱，人民陷于泥涂火炭一样的困境；上天于是赋予勇敢和智慧给大王，使您做万国的表率，继承大禹长久的事业。您现在要遵循大禹的常法，顺从上天的大命！



夏王有罪，矫诬上天，以布命于下。帝用不臧，式商受命，用爽厥师。简贤附势，实繁有徒。肇我邦于有夏，若苗之有莠，若粟之有秕。小大战战，罔不惧于非辜。矧予之德，言足听闻。
译文

【译文】
夏王桀有罪，假托上天的意旨，在下施行他的教命。上天因此认为他不善，要我商家承受天命，使我们教导他的众庶。简慢贤明依从权势的，这种人徒众很多。从前我商家立国于夏世，像苗中有莠草，像粟中有秕谷一样。小百姓和大人物战慄恐惧，无不害怕陷入非罪；何况我商家的德和言都可听闻呢？



惟王不迩声色，不殖货利。德懋懋官，功懋懋赏。用人惟己，改过不吝。克宽克仁，彰信兆民。乃葛伯仇饷，初征自葛，东征，西夷怨；南征，北狄怨，曰：『奚独后予？』攸徂之民，室家相庆，曰：『徯予后，后来其苏。』民之戴商，厥惟旧哉！
译文

【译文】
“大王不近声色，不聚货财；德盛的人用官职劝勉他，功大的人用奖赏劝勉他；用人之言像自己说的一样，改正过错毫不吝惜；能宽能仁，昭信于万民。从前葛伯跟馈食的人为仇，我们的征伐从葛国开始。大王东征则西夷怨恨，南征则北狄怨恨。他们说：怎么独独把我们百姓摆在后面？我军过往的人民，室家互相庆贺。他们说：等待我们的君主，君主来临，我们就会复活了！天下人民爱戴我们商家，已经很久了啊！



佑贤辅德，显忠遂良，兼弱攻昧，取乱侮亡，推亡固存，邦乃其昌。
译文

【译文】
“佑助贤德的诸侯，显扬忠良的诸侯；兼并懦弱的，讨伐昏暗的，夺取荒乱的，轻慢走向灭亡的。推求灭亡的道理，以巩固自己的生存，国家就将昌盛。



德日新，万邦惟怀；志自满，九族乃离。王懋昭大德，建中于民，以义制事，以礼制心，垂裕后昆。予闻曰：『能自得师者王，谓人莫已若者亡。好问则裕，自用则小』。
译文

【译文】
“德行日日革新，天下万国就会怀念；志气自满自大，亲近的九族也会离散。大王要努力显扬大德，对人民建立中道，用义裁决事务，用礼制约思想，把宽裕之道传给后人。我听说能够自己求得老师的人就会为王，以为别人不及自己的人就会灭亡。爱好问，知识就充裕；只凭自己，闻见就狭小。



呜呼！慎厥终，惟其始。殖有礼，覆昏暴。钦崇天道，永保天命。」
译文

【译文】
“啊！慎终的办法，在于善谋它的开始。扶植有礼之邦，灭亡昏暴之国；敬重上天这种规律，就可以长久保持天命了。”




《尚书》第12章 商书·汤诰


汤既黜夏命，复归于亳，作《汤诰》。

王归自克夏，至于亳，诞告万方。王曰：「嗟！尔万方有众，明听予一人诰。惟皇上帝，降衷于下民。若有恒性，克绥厥猷惟后。夏王灭德作威，以敷虐于尔万方百姓。尔万方百姓，罹其凶害，弗忍荼毒，并告无辜于上下神祗。天道福善祸淫，降灾于夏，以彰厥罪。肆台小子，将天命明威，不敢赦。敢用玄牡，敢昭告于上天神后，请罪有夏。聿求元圣，与之戮力，以与尔有众请命。
译文

【译文】
汤王在战胜夏桀后回来，到了亳邑，大告万方诸侯。汤王说：“啊！你们万方众长，明白听从我的教导。伟大的上帝，降善于下界人民。顺从人民的常性，能使他们安于教导的就是君主。夏王灭弃道德滥用威刑，向你们万方百姓施行虐政。你们万方百姓遭受他的残害，痛苦不堪，普遍向上下神祇申诉无罪。天道福佑善人惩罚坏人，降灾于夏国，以显露他的罪过；所以我小子奉行天命明法，不敢宽宥。敢用黑色牡牛向天神后土祷告，请求惩治夏桀，就邀请了大圣伊尹与我共同努力，为你们众长请求保全生命。



上天孚佑下民，罪人黜伏，天命弗僭，贲若草木，兆民允殖。俾予一人辑宁尔邦家，兹朕未知获戾于上下，栗栗危惧，若将陨于深渊。凡我造邦，无从匪彝，无即慆淫，各守尔典，以承天休。尔有善，朕弗敢蔽；罪当朕躬，弗敢自赦，惟简在上帝之心。其尔万方有罪，在予一人；予一人有罪，无以尔万方。
译文

【译文】
“上天真诚帮助天下人民，罪人夏桀被废黜了。天道不差，灿然像草木的滋生繁荣，兆民真的乐于生活了。上天使我和睦安定你们的国家，这回伐桀我不知道得罪了天地没有，惊恐畏惧，像要落到深渊里一样。凡我建立的诸侯，不要施行非法，不要追求安乐；要各自遵守常法，以接受上天的福禄。你们有善行，我不敢掩盖；罪过在我自身，我不敢自己宽恕，因为这些在上帝心里都明明白白。你们万方有过失，原因都在于我；我有过失，不会连及你们万方诸侯。



呜呼！尚克时忱，乃亦有终。」
译文

【译文】
“呜呼！但愿能够这样诚信不疑，就会获得成功。”



【明居】

咎单作《明居》

《尚书》第13章 商书·伊训


成汤既没，太甲元年，伊尹作《伊训》、《肆命》、《徂后》。

惟元祀十有二月乙丑，伊尹祠于先王。奉嗣王祗见厥祖，侯、甸群后咸在，百官总已以听冢宰。伊尹乃明言烈祖之成德，以训于王。
译文

【译文】
太甲元年十二月乙丑日，伊尹祭祀先王，侍奉嗣王恭敬地拜见他的祖先。侯服甸服的诸侯都在祭祀行列，百官率领自己的官员，听从太宰伊尹的命令。伊尹于是明白说明大功之祖成汤的大德，来教导太甲。



曰：「呜呼！古有夏先后，方懋厥德，罔有天灾。山川鬼神，亦莫不宁，暨鸟兽鱼鳖咸若。于其子孙弗率，皇天降灾，假手于我有命，造攻自鸣条，朕哉自亳。惟我商王，布昭圣武，代虐以宽，兆民允怀。今王嗣厥德，罔不在初，立爱惟亲，立敬惟长，始天家邦，终于四海。
译文

【译文】
　伊尹说：“啊！从前夏代的先君，当他勉力施行德政的时候，没有发生天灾，山川的鬼神也没有不安宁的，连同鸟兽鱼鳖各种动物的生长都很顺遂。到了他的子孙不遵循先人的德政，上天降下灾祸，借助于我汤王的手。上天有命：先从夏桀讨伐；我就从亳都执行。我商王宣明德威，用宽和代替暴虐，所以天下兆民相信我、怀念我。现在我王嗣行成汤的美德，不可不考虑开头！行爱于亲人，行敬于长上，从家和国开始，最终推广到天下。



呜呼！先王肇修人纪，从谏弗咈，先民时若。居上克明，为下克忠，与人不求备，检身若不及，以至于有万邦，兹惟艰哉！
译文

【译文】
啊！先王努力讲求做人的纲纪，听从谏言而不违反，顺从前贤的活；处在上位能够明察，为臣下能够尽忠；结交人不求全责备，检点自己好像来不及一样。因此达到拥有万国，这是很难的呀！



敷求哲人，俾辅于尔后嗣，制官刑，儆于有位。曰：『敢有恒舞于宫，酣歌于室，时谓巫风，敢有殉于货色，恒于游畋，时谓淫风。敢有侮圣言，逆忠直，远耆德，比顽童，时谓乱风。惟兹三风十愆，卿士有一于身，家必丧；邦君有一于身，国必亡。臣下不匡，其刑墨，具训于蒙士。』
译文

【译文】
“又普求贤智，使他们辅助你们后嗣；还制订《官刑》来警戒百官。《官刑》上说：敢有经常在宫中舞蹈、在房中饮酒酣歌的，这叫做巫风。敢有贪求财货女色、经常游乐田猎的，这叫做淫风。敢有轻视圣人教训、拒绝忠直谏戒、疏远年老有德、亲近顽愚童稚的，这叫做乱风。这些三风十过，卿士身上有一种，他的家一定会丧失；国君身上有一种，他的国一定会灭亡。臣下不匡正君主，要受到墨刑。这些对于下士也要详细教导。



呜呼！嗣王祗厥身，念哉！圣谟洋洋，嘉言孔彰。惟上帝不常，作善降之百祥，作不善降之百殃。尔惟德罔小，万邦惟庆；尔惟不德罔大，坠厥宗。」
译文

【译文】
　啊！嗣王当以这些教导警戒自身，念念不忘呀！圣谟美好，嘉训很明啊！上帝的眷顾不常在一家，作善事的，就赐给百福；作不善的，就赐给他百殃。你修德不论多小，天下的人都会感到庆幸；你行不善，即使不大，也会丧失国家。”




《尚书》第14章 商书·太甲上


太甲既立，不明，伊尹放诸桐。三年复归于亳，思庸，伊尹作《太甲》三篇。

惟嗣王不惠于阿衡，伊尹作书曰：「先王顾諟天之明命，以承上下神祗。社稷宗庙，罔不祗肃。天监厥德，用集大命，抚绥万方。惟尹躬克左右厥辟，宅师，肆嗣王丕承基绪。惟尹躬先见于西邑夏，自周有终。相亦惟终；其后嗣王罔克有终，相亦罔终，嗣王戒哉！祗尔厥辟，辟不辟，忝厥祖。」
译文

【译文】
嗣王太甲对伊尹不顺从，伊尹作书给王说：“先王成汤顾念天的明命是正确的，因此供奉上下神祇、宗庙社稷无不恭敬严肃。上天看到汤的善政，因此降下重大使命，使他抚安天下。我伊尹亲身能辅助君主安定人民，所以嗣王就承受了先王的基业。我伊尹亲身先见到西方夏邑的君主，用忠信取得成就，辅相大臣也取得成就；他们的后继王不能取得成就，辅相大臣也没有成就。嗣王要警戒呀！应当敬重你做君主的法则，做君主而不尽君道，将会羞辱自己的祖先。”



王惟庸罔念闻。伊尹乃言曰：「先王昧爽丕显，坐以待旦。帝求俊彦，启迪后人，无越厥命以自覆。慎乃俭德，惟怀永图。若虞机张，往省括于度则释。钦厥止，率乃祖攸行，惟朕以怿，万世有辞。」
译文

【译文】
王像往常一样不念不闻。伊尹就说：“先王在天将明未明的时刻，就思考国事，坐着等待天明。又遍求俊彦的臣子，开导后人，不要忘记先祖的教导以自取灭亡。您要慎行俭约的美德，怀着长久的计谋。好象虞人张开了弓，还要去察看箭尾符合法度以后，才发射一样；您要重视自己所要达到的目的，遵行你的祖先的措施！这样我就高兴了，千秋万世您将会得到美好的声誉。”



王未克变。伊尹曰：「兹乃不义，习与性成。予弗狎于弗顺，营于桐宫，密迩先王其训，无俾世迷。王徂桐宫居忧，克终允德。」
译文

【译文】
太甲不能改变。伊尹对群臣说：“嗣王这样就是不义。习惯将同生性相结合，我不能轻视不顺教导的人。要在桐营造宫室，使他亲近先王的教训，莫让他终身迷误。嗣王去桐宫，处在忧伤的环境，能够成就诚信的美德。”




《尚书》第15章 商书·太甲中


惟三祀十有二月朔，伊尹以冕服奉嗣王归于亳，作书曰：「民非后，罔克胥匡以生；后非民，罔以辟四方。皇天眷佑有商，俾嗣王克终厥德，实万世无疆之休。」
译文

【译文】
三年十二月朔日，伊尹戴着礼帽穿着礼服迎接嗣王太甲回到亳都，作书告王说：“人民没有君主，不能互相匡正而生活；君主没有人民，无法治理四方。上天顾念帮助商家，使嗣王能成就君德，实在是商家万代无疆之美啊！”



王拜手稽首曰：「予小子不明于德，自厎不类。欲败度，纵败礼，以速戾于厥躬。天作孽，犹可违；自作孽，不可逭。既往背师保之训，弗克于厥初，尚赖匡救之德，图惟厥终。」
译文

【译文】
嗣王拜跪叩头说：“我小子不明于德行，自己招致不善。多欲就败坏法度，放纵就败坏礼制，因此给自身召来了罪过。上天造成的灾祸，还可回避；自己造成的灾祸，不可逃脱。以前我违背师保的教训，当初不会责备自己；还望依靠您的匡救的恩德，谋求我的好结局。”



伊尹拜手稽首曰：「修厥身，允德协于下，惟明后。先王子惠困穷，民服厥命，罔有不悦。并其有邦厥邻，乃曰：『徯我后，后来无罚。』王懋乃德，视乃厥祖，无时豫怠。奉先思孝，接下思恭。视远惟明；听德惟聪。朕承王之休无斁。」
译文

【译文】
伊尹跪拜叩头，说：“讲究自身的修养，又用诚信的美德和谐臣下，就是明君。先王成汤慈爱穷困的人民，所以人民服从他的教导，没有不喜悦的。连他的友邦和邻国，也这样说：等待我们的君主吧，我们的君主来了，就没有祸患了。大王要增进你的德行，效法你的烈祖，不可有顷刻的安乐懈怠。事奉先人，当思孝顺；接待臣下，当思恭敬。观察远方要眼明，顺从有德要耳聪。能够这样，我享受王的幸福就会没有止境。”



《尚书》第16章 商书·太甲下


伊尹申诰于王曰：「呜呼！惟天无亲，克敬惟亲。民罔常怀，怀于有仁。鬼神无常享，享于克诚。天位艰哉！德惟治，否德乱。与治同道，罔不兴；与乱同事，罔不亡。终始慎厥与，惟明明后。
译文

【译文】
伊尹向王重复告戒说：“呀！上天没有经常的亲人，能敬天的天就亲近；人民没有经常归附的君主，他们归附仁爱的君主；鬼神没有经常的享食，享食于能诚信的人。处在天子的位置很不容易呀！
“用有德的人就治，不用有德的人就乱。与治者办法相同，没有不兴盛的；与乱者办法相同，没有不灭亡的。终和始都慎择自己的同事，就是英明的君主。



先王惟时懋敬厥德，克配上帝。今王嗣有令绪，尚监兹哉。若升高，必自下，若陟遐，必自迩。无轻民事，惟艰；无安厥位，惟危。慎终于始。
译文

【译文】
“先王因此勉力敬修自己的德行，所以能够匹配上帝。现在我王继续享有好的基业，希望看到这一点呀！
如果升高，一定要从下面开始；如果行远，一定要从近处开始。不要轻视人民的事务，要想到它的难处；不要苟安君位，要想到它的危险。慎终要从开头做起啊！



有言逆于汝心，必求诸道；有言逊于汝志，必求诸非道。呜呼！弗虑胡获？弗为胡成？一人元良，万邦以贞。君罔以辩言乱旧政，臣罔以宠利居成功，邦其永孚于休。」
译文

【译文】
“有些话不顺你的心意，一定要从道义来考求；有些话顺从你的心意，一定要从不道义来考求。
“啊呀！不思考，怎么收获？不做事，怎么成功？天子大善，天下因此清正。君主不要使用巧辩扰乱旧政，臣下不要凭仗骄宠和利禄而安居成功。这样，国家将永久保持在美好之中。”




《尚书》第17章 商书·咸有一德


伊尹作《咸有一德》。

伊尹既复政厥辟，将告归，乃陈戒于德。
译文

【译文】
伊尹已经把政权归还给太甲，将要告老回到他的私邑，于是陈述纯一之德，告戒太甲。



曰：「呜呼！天难谌，命靡常。常厥德，保厥位。厥德匪常，九有以亡。夏王弗克庸德，慢神虐民。皇天弗保，监于万方，启迪有命，眷求一德，俾作神主。惟尹躬暨汤，咸有一德，克享天心，受天明命，以有九有之师，爰革夏正。非天私我有商，惟天佑于一德；非商求于下民，惟民归于一德。德惟一，动罔不吉；德二三，动罔不凶。惟吉凶不僭在人，惟天降灾祥在德。
译文

【译文】
伊尹说：“唉！上天难信，天命无常。经常修德，可以保持君位；修德不能经常，九州因此就会失掉。夏桀不能经常修德，怠慢神明，虐待人民。皇天不安，观察万方，开导佑助天命的人，眷念寻求纯德的君，使他作为百神之主。只有伊尹自身和成汤都有纯一之德，能合天心，接受上天的明教，因此拥有九州的民众，于是革除了夏王的虐政。这不是上天偏爱我们商家，而是上天佑助纯德的人；不是商家求请于民，而是人民归向纯德的人。德纯一，行动起来无不吉利；德不纯一，行动起来无不凶险。吉和凶不出差错，虽然在人；上天降灾降福，却在于德啊！



今嗣王新服厥命，惟新厥德。终始惟一，时乃日新。任官惟贤材，左右惟其人。臣为上为德，为下为民。其难其慎，惟和惟一。德无常师，主善为师。善无常主，协于克一。俾万姓咸曰：『大哉王言。』又曰：『一哉王心』。克绥先王之禄，永厎烝民之生。
译文

【译文】
“现在嗣王新受天命，要更新自己的品德；始终如一而不间断，这样就能日日更新。任命官吏当用贤才，任用左右大臣当用忠良。大臣协助君上施行德政，协助下属治理人民；对他们要重视，要慎重，当和谐，当专一。德没有不变的榜样，以善为准则就是榜样；善没有不变的准则，协合于能够纯一的人就是准则。要使万姓都说：重要呀！君王的话。又说：纯一呀！君王的心。这样，就能安享先王的福禄，长久安定众民的生活。



呜呼！七世之庙，可以观德。万夫之长，可以观政。后非民罔使；民非后罔事。无自广以狭人，匹夫匹妇，不获自尽，民主罔与成厥功。」
译文

【译文】
“啊呀！供奉七世祖先的宗庙，可以看到功德；万夫的首长，可以看到行政才能。君主没有人民就无人任用，人民没有君主就无处尽力。不可自大而小视人，小视人就不能尽人的力量。平民百姓如果不得各尽其力，人君就没有人帮助建立功勋。”



【沃丁】

沃丁既葬伊尹于亳，咎单遂训伊尹事，作《沃丁》。

【咸乂】

伊陟相大戊，亳有祥桑谷共生于朝。伊陟赞于巫咸，作《咸乂》四篇。

【伊陟 原命】

太戊赞于伊陟，作《伊陟》、《原命》。

【仲丁】

仲丁迁于嚣，作《仲丁》。

【河亶甲】

河亶甲居相，作《河亶甲》。

【祖乙】

祖乙圯于耿，作《祖乙》。

《尚书》第18章 商书·盘庚上


盘庚五迁，将治亳殷，民咨胥怨。作《盘庚》三篇。

盘庚迁于殷，民不适有居，率吁众戚出，矢言曰：「我王来，即爰宅于兹，重我民，无尽刘。不能胥匡以生，卜稽，曰其如台？先王有服，恪谨天命，兹犹不常宁；不常厥邑，于今五邦。今不承于古，罔知天之断命，矧曰其克从先王之烈？若颠木之有由薛，天其永我命于兹新邑，绍复先王之大业，厎绥四方。」
译文

【译文】
盘庚将把都城迁到殷。臣民不愿往那个处所，相率呼吁一些贵戚大臣出来，向他们陈述意见。臣民说：“我们的君王迁来，既已改居在这里，是看重我们臣民，不使我们受到伤害。现在我们不能互相救助，以求生存，用龟卜稽考一下，将怎么样呢？先王有事，敬慎地遵从天命。这里还不能长久安宁吗？不能长久住在一个地方，到现在已经五个国都了！现在不继承先王敬慎天命的传统，就不知道老天所决定的命运，更何况说能继承先王的事业呢？好象倒伏的树又长出了新枝、被砍伐的残余又发出嫩芽一样，老天将使我们的国运在这个新都奄邑延续下去，继续复兴先王的大业，安定天下。”



盘庚学于民，由乃在位以常旧服，正法度。曰：「无或敢伏小人之攸箴！」王命众，悉至于庭。
译文

【译文】
盘庚开导臣民，又教导在位的大臣遵守旧制、正视法度。他说：“不要有人敢于凭借小民的谏诫，反对迁都！”于是，王命令众人，都来到朝廷。



王若曰：「格汝众，予告汝训汝，猷黜乃心，无傲从康。
译文

【译文】
王这样说：“来吧，你们各位，我要告诉你们，开导你们。可克制你们的私心，不要傲求安。



古我先王，亦惟图任旧人共政。王播告之，修不匿厥指。王用丕钦；罔有逸言，民用丕变。今汝聒聒，起信险肤，予弗知乃所讼。非予自荒兹德，惟汝含德，不惕予一人。予若观火，予亦拙谋作，乃逸。
译文

【译文】
从前我们的先王，也只是谋求任用旧臣共同管理政事。施行先王的教令，他们不隐瞒教的旨意，先王因此敬重他们。他们没有错误的言论，百姓们因此也大变了。现在你们拒绝我的意，自以为是，起来申说危害虚浮的言论，我不知道你们争辩的意图。并不是我自己放弃了任用旧人的美德，而是你们包藏好意而不施给我。我对当前形势象看火一样地清楚，我如果又不善于谋划和行动，那就错了。



若网在纲，有条而不紊；若农服田，力穑乃亦有秋。汝克黜乃心，施实德于民，至于婚友，丕乃敢大言汝有积德。乃不畏戎毒于远迩，惰农自安，不昏作劳，不服田亩，越其罔有黍稷。
译文

【译文】
好象把网结在纲上，才能有条理而不紊乱；好象农民从事田间劳动，只有努力耕种，才会大有收成。你们能克制私心，把实际的好处施给百姓，以至于亲戚朋友，于是才敢扬言你们有积德。如果你们不怕远近会出现大灾害，象懒惰的农民一样自求安逸，不努力操劳，不从事田间劳动，就会没有黍稷。



汝不和吉言于百姓，惟汝自生毒，乃败祸奸宄，以自灾于厥身。乃既先恶于民，乃奉其恫，汝悔身何及！相时憸民，犹胥顾于箴言，其发有逸口，矧予制乃短长之命！汝曷弗告朕，而胥动以浮言，恐沈于众？若火之燎于原，不可向迩，其犹可扑灭。则惟汝众自作弗靖，非予有咎。
译文

【译文】
“你们不向老百姓宣布我的善言，这是你们自生祸害，即将发生灾祸邪恶，而自己害自己。假若已经引导人们做了坏事，而又承受那些痛苦，你们悔恨自己又怎么来得及？看看这些小人吧，他们尚且顾及规劝的话，顾及发出错误言论，何况我掌握着你们或短或长的生命呢？你们为什么不亲自告诉我，却用些无稽之谈互相鼓动，恐吓煽动民众呢？好象大火在原野上燃烧一样，不能面向，不能接近，还能够扑灭吗？这都是你们众人自己做了不好的事，不是我有过错。”



迟任有言曰：『有惟求旧，器非求旧，惟新。』古我先王暨乃祖乃父胥及逸勤，予敢动用非罚？世选尔劳，予不掩尔善。兹予大享于先王，尔祖其从与享之。作福作灾，予亦不敢动用非德。
译文

【译文】
“迟任说过：‘人要寻求旧的，器物不要寻求旧的，要新。’过去我们的先王同你们的祖辈父辈共同勤劳，共享安乐，我怎么敢对你们施行不恰当的刑罚呢？世世代代都会说到你们的功劳，我不会掩盖你们的好处。现在我要祭祀我们的先王，你们的祖先也将跟着享受祭祀。赐福降灾，我也不敢动用不恰当的赏赐或惩罚。



予告汝于难，若射之有志。汝无侮老成人，无弱孤有幼。各长于厥居。勉出乃力，听予一人之作猷。
译文

【译文】
“我在患难的时候告诉你们，要象射箭有箭靶一样，你们不能偏离我。你们不要轻视成年人，也不要看不起年幼的人。你们各人领导着自己的封地，努力使出你们的力量，听从我一人的谋划。



无有远迩，用罪伐厥死，用德彰厥善。邦之臧，惟汝众；邦之不臧，惟予一人有佚罚。凡尔众， 其惟致告：自今至于后日，各恭尔事，齐乃位，度乃口。 罚及尔身，弗可悔。」
译文

【译文】
没有远和近的分别，我用刑罚惩处那些坏的，用赏赐表彰那些好的。国家治理得好，是你们众人的功劳；国家治理得不好，是我有过有罪。
“你们众人，要思考我告诫的话：从今以后，各人认真地做好你们的事情，加速你们的布置，闭上你们的口，不许乱说。否则，惩罚到你们身上，后悔也可不能啊！”




《尚书》第19章 商书·盘庚中


盘庚作，惟涉河以民迁。乃话民之弗率，诞告用亶。其有众咸造，勿亵在王庭，盘庚乃登进厥民。
译文

【译文】
盘庚作了君主以后，计划渡过黄河带领臣民迁移。于是，集合了那些不服从的臣民，用至诚普告他们。那些民众都来了，旗帜在王庭飘扬。盘庚于是登上高处，招呼他们靠前一些。



曰：「明听朕言，无荒失朕命！呜呼！古我前后，罔不惟民之承保。后胥戚鲜，以不浮于天时。殷降大虐，先王不怀厥攸作，视民利用迁。汝曷弗念我古后之闻？承汝俾汝惟喜康共，非汝有咎比于罚。予若吁怀兹新邑，亦惟汝故，以丕从厥志。
译文

【译文】
盘庚说：“你们要听清楚我的话，不要忽视我的命令！啊！从前我们的先王，没有谁不想顺承和安定人民。君王清楚大臣也明白，因此没有被天灾所惩罚。从前上天盛降大灾，先王不安于自己所作的都邑，考察臣民的利益而迁徙。你们为什么不想想我们先王的这些传闻呢？我顺从你们喜欢安乐和稳定的心愿，反对你们有灾难而陷入刑罚。我若呼吁你们安居在这个新都，也是关心你们的祸灾，并且远遵先王的意愿吗？



今予将试以汝迁，安定厥邦。汝不忧朕心之攸困，乃咸大不宣乃心，钦念以忱动予一人。尔惟自鞠自苦，若乘舟，汝弗济，臭厥载。尔忱不属，惟胥以沈。不其或稽，自怒曷瘳？汝不谋长以思乃灾，汝诞劝忧。今其有今罔后，汝何生在上？
译文

【译文】
“现在我打算率领你们迁移，使国家安定。你们不体谅我内心的困苦，你们的心竟然都很不和顺，很想用些不正确的话来动摇我。你们自己搞得走投无路，自寻烦恼，譬如坐在船上，你们不渡过去，这将会把事情搞坏。你们诚心不合作，那就只有一起沉下去。不能协同一致，只是自己怨怒，又有什么好处呢？你们不作长久打算，不想想灾害，你们普遍安于忧患。这样下去，将会有今天而没有明天了，你们怎么能生活在这个地面上呢？



今予命汝，一无起秽以自臭，恐人倚乃身，迂乃心。予迓续乃命于天，予岂汝威，用奉畜汝众。
译文

【译文】
“现在我命令你们同心同德，不要传播谣言来败坏自己，恐怕有人会使你们的身子不正，使你们心地歪邪。我向上天劝说延续你们的生命，我哪里是要虐待你们啊，我是要帮助你们、养育你们众人。



予念我先神后之劳尔先，予丕克羞尔，用怀尔，然。失于政，陈于兹，高后丕乃崇降罪疾，曰『曷虐朕民？』汝万民乃不生生，暨予一人猷同心，先后丕降与汝罪疾，曰：『曷不暨朕幼孙有比？』故有爽德，自上其罚汝，汝罔能迪。古我先后既劳乃祖乃父，汝共作我畜民，汝有戕则在乃心！我先后绥乃祖乃父，乃祖乃父乃断弃汝，不救乃死。
译文

【译文】
“我想到我们神圣的先王曾经烦劳你们祖先，我才把使你们安定的意见贡献给你们；然而如果耽误了事，长久居住在这里，先王就会重重地降下罪责，问道：‘为什么虐待我的臣民？’你们万民如果不去谋生，不和我同心同德，先王也会对你们降下罪责，问道：‘为什么不同我的幼孙亲近友好？’因此，有了过错，上天就将惩罚你们，你们不能长久。

“从前我们的先王已经烦劳你们的祖先和父辈，你们都作为我养育的臣民，你们内心却又怀着恶念！我们的先王将会告诉你们的祖先和父辈，你们的祖先和父辈就会断然抛弃你们，不会挽救你们的死亡。	



兹予有乱政同位，具乃贝玉。乃祖乃父丕乃告我高后曰：『作丕刑于朕孙！』迪高后丕乃崇降弗祥。
译文

【译文】
现在我有乱事的大臣，聚集财物。你们的祖先和父辈于是就会告诉我们的先王说：‘对我们的子孙用大刑吧！’于是，先王就会重重地降下刑罚。



呜呼！今予告汝：不易！永敬大恤，无胥绝远！汝分猷念以相从，各设中于乃心。乃有不吉不迪，颠越不恭，暂遇奸宄，我乃劓殄灭之，无遗育，无俾易种于兹新邑。
译文

【译文】
“啊！现在我告诉你们：不要轻举妄动！要永远警惕大的忧患，不要互相疏远！你们应当考虑顺从我，各人心里都要和和善善。假如有人不善良，不走正道，违法不恭，欺诈奸邪，胡作非为，我就要断绝消灭他们，不留他们的后代，不让他们这些坏人在这个新国都里延续种族。



往哉！生生！今予将试以汝迁，永建乃家。」
译文

【译文】
“去吧，去谋生吧！现在我将率领你们迁徙，永久建立你们的家园。”




《尚书》第20章 商书·盘庚下


盘庚既迁，奠厥攸居，乃正厥位，绥爰有众。
译文

【译文】
盘庚迁都以后，定好住的地方，才决定宗庙朝廷的位置，然后告诫众人。



曰：「无戏怠，懋建大命！今予其敷心腹肾肠，历告尔百姓于朕志。罔罪尔众，尔无共怒，协比谗言予一人。
译文

【译文】
盘庚说：“不要戏乐、懒惰，努力传达我的教命吧！现在我诚心把我的意思告诉你们各位官员。我不会惩罚你们众人，你们也不要共同发怒，联合起来，毁谤我一个人。



古我先王将多于前功，适于山。用降我凶，德嘉绩于朕邦。今我民用荡析离居，罔有定极，尔谓朕曷震动万民以迁？肆上帝将复我高祖之德，乱越我家。朕及笃敬，恭承民命，用永地于新邑。肆予冲人，非废厥谋，吊由灵各；非敢违卜，用宏兹贲。
译文

【译文】
“从前我们的先王想光大前人的功业，迁往山地。因此减少了洪水给我们的灾祸，在我国获得了好效果。现在我们的臣民由于洪水动荡奔腾而流离失所，没有固定的住处，你们反而问我为什么要惊动众人而迁徙！现在上帝要兴复我们高祖的美德，光大我们的国家。我急切、笃实、恭谨地遵从上帝的意志，奉命延续你们的生命，率领你们长远居住在新都。所以我这个年轻人，不是敢于废弃你们的谋划，是要善于遵行上帝的谋度；不是敢于违背卜兆，是要发扬光大上帝这一美好的指示。



呜呼！邦伯师长百执事之人，尚皆隐哉！予其懋简相尔念敬我众。朕不肩好货，敢恭生生。鞠人谋人之保居，叙钦。今我既羞告尔于朕志若否，罔有弗钦！无总于货宝，生生自庸。式敷民德，永肩一心。」
译文

【译文】
“啊！各位诸侯、各位官长以及全体官员，你们都要考虑考虑啊！我将要尽力考察你们惦念尊重我们民众的情况。我不会任用贪财的人，只任用经营民生的人。对于那些能养育民众并能谋求他们安居的人，我将依次敬重他们。现在我已经把我心里的好恶告诉你们了，不要有不顺从的！不要聚敛财宝，要经营民生以自立功勋！要把恩惠施给民众，永远能够与民众同心！”




《尚书》第21章 商书·说命上


高宗梦得说，使百工营求诸野，得诸傅岩，作《说命》三篇。

王宅忧，亮阴三祀。既免丧，其惟弗言，群臣咸谏于王曰：「呜呼！知之曰明哲，明哲实作则。天子惟君万邦，百官承式，王言惟作命，不言臣下罔攸禀令。」
译文

【译文】
高宗居父丧，信任冢宰默默不言，已经三年。免丧以后，他还是不论政事。群臣都向王进谏说：“啊！通晓事理的叫做明哲，明哲的人实可制作法则。天子统治万邦，百官承受法式。王的话就是教命，王不说，臣下就无从接受教命。”



王庸作书以诰曰：「以台正于四方，惟恐德弗类，兹故弗言。恭默思道，梦帝赉予良弼，其代予言。」乃审厥象，俾以形旁求于天下。说筑傅岩之野，惟肖。爰立作相。王置诸其左右。
译文

【译文】
王因作书告喻群臣说：“要我做四方的表率，惟恐我的德行不好，所以不敢发言。我恭敬沉默思考治国的办法，梦见上帝赐给我一位贤良的辅佐，他将代替我发言。”于是详细画出了他的形像，派遣人拿着图像到天下普遍寻找。傅说在傅岩之野筑土，同图象相似。于是立他为相，王把他设置在左右。”



命之曰：「朝夕纳诲，以辅台德。若金，用汝作砺；若济巨川，用汝作舟楫；若岁大旱，用汝作霖雨。启乃心，沃朕心，若药弗瞑眩，厥疾弗瘳；若跣弗视地，厥足用伤。惟暨乃僚，罔不同心，以匡乃辟。俾率先王，迪我高后，以康兆民。呜呼！钦予时命，其惟有终。」
译文

【译文】
王命令他说：“请早晚进谏，以帮助我修德吧！比如铁器，要用你作磨石；比如渡大河，要用你作船和桨；比如年岁大旱，要用你作霖雨。敞开你的心泉来灌溉我的心吧！比如药物不猛烈，疾病就不会好；比如赤脚而不看路，脚因此会受伤。希望你和你的同僚，同心来匡正你的君主，使他依从先王，踏着成汤的足迹，来安定天下的人民。“啊！重视我的这个命令，要考虑取得成绩！”



说复于王曰：「惟木从绳则正，后从谏则圣。后克圣，臣不命其承，畴敢不祗若王之休命？」
译文

【译文】
傅说答复说：“木依从绳墨砍削就会正直，君主依从谏言行事就会圣明。君主能够圣明，臣下不必等待教命就将奉行，谁敢不恭敬顺从我王的美好教导呢？”




《尚书》第22章 商书·说命中


惟说命总百官，乃进于王曰：「呜呼！明王奉若天道，建邦设都，树后王君公，承以大夫师长，不惟逸豫，惟以乱民。惟天聪明，惟圣时宪，惟臣钦若，惟民从乂。惟口起羞，惟甲胄起戎，惟衣裳在笥，惟干戈省厥躬。王惟戒兹，允兹克明，乃罔不休。惟治乱在庶官。官不及私昵，惟其能；爵罔及恶德，惟其贤。虑善以动，动惟厥时。有其善，丧厥善；矜其能，丧厥功。惟事事，乃其有备，有备无患。无启宠纳侮，无耻过作非。惟厥攸居，政事惟醇。黩予祭祀，时谓弗钦。礼烦则乱，事神则难。」
译文

【译文】
傅说接受王命总理百官，于是向王进言说：“啊！古代明王顺从天道，建立邦国，设置都城，树立侯王君公，又以大夫众长辅佐他们，这不是为了逸乐，而是用来治理人民。上天聪明公正，圣主善于效法它，臣下敬顺它，人民就顺从治理了。号令轻出会引起羞辱；甲胄轻用会引起战争；衣裳放在箱子里不用来奖励，会损害自己；干戈藏在府库里不用来讨伐，会伤害自身。王应该警戒这些！这些真能明白，政治就无不美好了。

“治和乱在于众官。官职不可授予亲近，当授予能者；爵位不可赐给坏人，当赐给贤人。考虑妥善而后行动，行动又当适合时机。夸自己美好，就会失掉美好，夸自己能干，就会失去成功。做事情，要有准备，有准备才没有后患。不要开宠幸的途径而受侮辱；不要以改过为耻而形成大非。这样思考所担任的事，政事就不会杂乱。

“轻慢对待祭祀，这叫不敬。礼神烦琐就会乱，这样，事奉鬼神就难了。”



王曰：「旨哉！说。乃言惟服。乃不良于言，予罔闻于行。」说拜稽首曰：「非知之艰，行之惟艰。王忱不艰，允协于先王成德，惟说不言有厥咎。」
译文

【译文】
王说：“好呀！傅说。你的话应当实行。你如果不善于进言，我就不能勉力去做了。”

傅说跪拜叩头，说道：“不是知道它艰难，而是实行它很难。王诚心不以实行为难，就真合于先王的盛德；我傅说如果不说，就有罪过了。”




《尚书》第23章 商书·说命下


王曰：“来！汝说。台小子旧学于甘盘，既乃遁于荒野，入宅于河。自河徂亳，暨厥终罔显。尔惟训于朕志，若作酒醴，尔惟□薛；若作和羹，尔惟盐梅。尔交修予，罔予弃，予惟克迈乃训。”
译文

【译文】
王说：“来呀！你傅说。我旧时候向甘盘学习过，不久就避到荒野，入居于河洲，又从河洲回到亳都，直到后来在学习上没有显著进展。你当顺从我想学的志愿，比如作甜酒，你就做曲蘖；比如作羹汤，你就做盐和梅。你要多方指正我，不要抛弃我；我当能够履行你的教导。”


   
说曰：“王，人求多闻，时惟建事，学于古训乃有获。事不师古，以克永世，匪说攸闻。惟学，逊志务时敏，厥修乃来。允怀于茲，道积于厥躬。惟学学半，念终始典于学，厥德修罔觉。监于先王成宪，其永无愆。惟说式克钦承，旁招俊乂，列于庶位。”
译文

【译文】
傅说说：“王！人们要求增多知识，这是想建立事业。要学习古训，才会有得；建立事业不效法古训，而能长治久安的，这不是我傅说所知道的。学习要心志谦逊，务必时刻努力，所学才能增长。相信和记住这些，道德在自己身上将积累增多。教人是学习的一半，思念终和始取法于学习，道德的增长就会不知不觉了。借鉴先王的成法，将永久没有失误；我傅说因此能够敬承你的意旨，广求贤俊，把他们安排在各种职位上。”


 
王曰：“呜呼！说，四海之內，咸仰朕德，时乃风。股肱惟人，良臣惟圣。昔先正保衡作我先王，乃曰：‘予弗克俾厥后惟尧舜，其心愧恥，若挞于市。’一夫不获，则曰时予之辜。佑我烈祖，格于皇天。尔尚明保予，罔俾阿衡专美有商。惟后非贤不乂，惟贤非后不食。其尔克绍乃辟于先王，永绥民。”
译文

【译文】
王说：“啊！傅说。天下的人都敬仰我的德行，是你的教化所致。手足完备就是成人，良臣具备就是圣君。从前先贤伊尹使我的先王兴起，他这样说：我不能使我的君王做尧舜，我心惭愧耻辱，好比在闹市受到鞭打一样。一人不得其所，他就说：这是我的罪过。他辅助我的烈祖成汤受到皇天赞美。你要勉力扶持我，不要让伊尹专美于我商家！君主得不到贤人就不会治理，贤人得不到君主就不会被录用。你要能让你的君主继承先王，长久安定人民。”


   
说拜稽首曰：“敢对扬天子之休命。” 
译文

【译文】
傅说跪拜叩头，说：“请让我报答宣扬天子的美好教导！”




《尚书》第24章 商书·高宗肜日


高宗祭成汤，有飞雉升鼎耳而雊，祖己训诸王，作《高宗肜日》、《高宗之训》。

高宗肜日，越有雊雉。祖己曰：「惟先格王，正厥事。」乃训于王。
译文

【译文】
又祭高宗的那一天，有一只野鸡在鼎耳上鸣叫。祖己说：“要先宽解君王的心，然后纠正他祭祀的事。”于是开导祖庚。



曰：「惟天监下民，典厥义。降年有永有不永，非天夭民，民中绝命。民有不若德，不听罪。天既孚命正厥德，乃曰：『其如台？』
译文

【译文】
祖己说：“上天监视下民，赞美他们合宜行事。上天赐给人的年寿有长有短，并不是上天使人夭折，而是有些人自己断绝自己的性命。有些人有不好的品德，有不顺从天意的罪过。上天已经发出命令纠正他们不好的品德，您说：‘要怎么样呢？’”



呜呼！王司敬民，罔非天胤，典祀无丰于昵。」
译文

【译文】
“啊！先王继承帝位被百姓敬重，无非都是老天的后代，在祭祀的时候，近亲中的祭品不要过于丰厚啦！





《尚书》第25章 商书·西伯戡黎


殷始咎周，周人乘黎。祖伊恐，奔告于受，作《西伯戡黎》。

西伯既戡黎，祖伊恐，奔告于王。曰：「天子！天既讫我殷命。格人元龟，罔敢知吉。非先王不相我后人，惟王淫戏用自绝。故天弃我，不有康食。不虞天性，不迪率典。今我民罔弗欲丧，曰：『天曷不降威？』大命不挚，今王其如台？」
译文

【译文】
周文王打败了黎国以后，祖伊恐慌，跑来告诉纣王。祖伊说：“天子，无意恐怕要终止我们殷商的国运了！贤人和神龟都不能觉察出吉兆。不是先王不扶助我们后人，而是大王淫荡嬉戏自绝于天。所以上天将抛弃我们，不让我们得到糟糠之食。大王不揣度天性，不遵循法律。如今百姓没有谁不希望大王灭亡，他们说：‘老天为什么不降威罚呢？’天命不再归向我们了，现在大王将要怎么办呢？”



王曰：「呜呼！我生不有命在天？」
译文

【译文】
纣王说：“啊哈！我的一生不有福命在天吗？”



祖伊反曰：「呜呼！乃罪多，参在上，乃能责命于天？殷之即丧，指乃功，不无戮于尔邦！」
译文

【译文】
祖伊反驳说：“唉！您的过失很多，又懒惰懈怠，高高在上，难道还能向上天祈求福命吗？殷商行将灭亡，要指示您的政事，不可不为您的国家努力啊！”




《尚书》第26章 商书·微子


殷既错天命，微子作诰父师、小师。

微子若曰：「父师、少师！殷其弗或乱正四方。我祖厎遂陈于上，我用沈酗于酒，用乱败厥德于下。殷罔不小大好草窃奸宄。卿士师师非度。凡有辜罪，乃罔恒获，小民方兴，相为敌仇。今殷其沦丧，若涉大水，其无津涯。殷遂丧，越至于今！」
译文

【译文】
微子这样说：“父师、少师！殷商恐怕不能治理好天下了。我们的先祖成汤制定了常法在先，而纣王沉醉在酒中，因淫乱而败坏成汤的美德在后。殷商的大小臣民无不抢夺偷盗、犯法作乱，官员们都违反法度。凡是有罪的人，竟没有常法，小百姓一齐起来，同我们结成仇敌。现在殷商恐怕要灭亡了，就好象要渡过大河，几乎找不到渡口和河岸。殷商法度丧亡，竟到了这个地步！”



曰：「父师、少师，我其发出狂？吾家耄逊于荒？今尔无指告，予颠隮，若之何其？」
译文

【译文】
微子说：“父师、少师，我将被废弃而出亡在外呢？还是住在家中安然避居荒野呢？现在你们不指点我，殷商就会灭亡，怎么办啊？”



父师若曰：「王子！天毒降灾荒殷邦，方兴沈酗于酒，乃罔畏畏，咈其耇长旧有位人。
译文

【译文】
父师这样说：“王子！老天重降大灾要灭亡我们殷商，而君臣上下沉醉在酒中，却不惧怕老天的威力，违背年高德劭的旧时大臣。



今殷民乃攘窃神祗之牺牷牲用以容，将食无灾。
译文

【译文】
现在，臣民竟然偷盗祭祀天地神灵的牺牲和祭器，把它们藏起来，或是饲养，或是吃掉，都没有罪。



降监殷民，用乂仇敛，召敌仇不怠。罪合于一，多瘠罔诏。
译文

【译文】
再向下看看殷民，他们用杀戮和重刑横征暴敛，招致民怨也不放宽。罪人聚合在一起，众多的受害者无处申诉。



商今其有灾，我兴受其败；商其沦丧，我罔为臣仆。诏王子出，迪我旧云刻子。王子弗出，我乃颠隮。自靖，人自献于先王，我不顾行遁。」
译文

【译文】
“殷商现在或许会有灾祸呢，我们起来承受灾难；殷商或许会灭亡呢，我不做敌人的奴隶。我劝告王子出去，我早就说过，箕子和王子不出去，我们殷商就会灭亡。自己拿定主意吧！人人各自去对先王作出贡献，我不再顾虑了，将要出走。”




《尚书》第27章 周书·泰誓


惟十有一年，武王伐殷。一月戊午，师渡孟津，作《泰誓》三篇。

◎周书·泰誓上

惟十有三年春，大会于孟津。
译文

【译文】
周武王十三年春天，诸侯大会于河南孟津。



王曰：「嗟！我友邦冢君越我御事庶士，明听誓。惟天地万物父母，惟人万物之灵。亶聪明，作元后，元后作民父母。今商王受，弗敬上天，降灾下民。沈湎冒色，敢行暴虐，罪人以族，官人以世，惟宫室、台榭、陂池、侈服，以残害于尔万姓。焚炙忠良，刳剔孕妇。皇天震怒，命我文考，肃将天威，大勋未集。肆予小子发，以尔友邦冢君，观政于商。惟受罔有悛心，乃夷居，弗事上帝神祗，遗厥先宗庙弗祀。牺牲粢盛，既于凶盗。乃曰：『吾有民有命！』罔惩其侮。天佑下民，作之君，作之师，惟其克相上帝，宠绥四方。有罪无罪，予曷敢有越厥志？同力，度德；同德，度义。受有臣亿万，惟亿万心；予有臣三千，惟一心。商罪贯盈，天命诛之。予弗顺天，厥罪惟钧。予小子夙夜祗惧，受命文考，类于上帝，宜于冢土，以尔有众，厎天之罚。天矜于民，民之所欲，天必从之。尔尚弼予一人，永清四海，时哉弗可失！」
译文

【译文】
武王说：“啊！我的友邦大君和我的治事大臣、众士们，请清楚地听取我的誓言。天地是万物的父母，人是万物中的灵秀。真聪明的人就作大君，大君作人民的父母。现在商王纣不尊敬上天，降祸灾给下民。他嗜酒贪色，敢于施行暴虐，用灭族的严刑惩罚人，凭世袭的方法任用人。宫室呀，台榭呀，陂池呀，奢侈的衣服呀，他用这些东西来残害你们万姓人民。他烧杀忠良，解剖孕妇。皇天动了怒，命令我的文考文王严肃进行上天的惩罚，可惜大功没有完成。从前我小子姬发和你们友邦大君到商邦考察政治，看到了商纣没有悔改的心，他竟然傲慢不恭，不祭祀上帝神祗，遗弃他的祖先宗庙而不祭祀。牺牲和粢盛等祭物，也被凶恶盗窃的人吃尽了。他却说：‘我有人民有天命！’不改变他侮慢的心意。

“上天帮助下民，为人民建立君主和师长，应当能够辅助上帝，爱护和安定天下。对待有罪和无罪的人，我怎么敢违反上天的意志呢？力量相同就衡量德，德相同就衡量义。商纣有臣亿万，是亿万条心，我有臣子三千，只是一条心。商纣的罪恶，象穿物的串子已经穿满了，上天命令我讨伐他；我如果不顺从上天，我的罪恶就会跟商纣相等。

“我小子早夜敬慎忧惧。在文考庙接受了伐商的命令，我又祭告上帝，祭祀大社，于是率领你们众位，进行上天的惩罚。上天怜闵人民，人民的愿望，上天一定会依从的。你们辅助我吧！要使四海之内永远清明。时机啊，不可失去呀！”



◎周书·泰誓中

惟戊午，王次于河朔，群后以师毕会。王乃徇师而誓曰：「呜呼！西土有众，咸听朕言。我闻吉人为善，惟日不足。凶人为不善，亦惟日不足。今商王受，力行无度，播弃犁老，昵比罪人。淫酗肆虐，臣下化之，朋家作仇，胁权相灭。无辜吁天，秽德彰闻。惟天惠民，惟辟奉天。有夏桀弗克若天，流毒下国。天乃佑命成汤，降黜夏命。惟受罪浮于桀。剥丧元良，贼虐谏辅。谓己有天命，谓敬不足行，谓祭无益，谓暴无伤。厥监惟不远，在彼夏王。天其以予乂民，朕梦协朕卜，袭于休祥，戎商必克。受有亿兆夷人，离心离德。予有乱臣十人，同心同德。虽有周亲，不如仁人。天视自我民视，天听自我民听。百姓有过，在予一人，今朕必往。我武维扬，侵于之疆，取彼凶残。我伐用张，于汤有光。勖哉夫子！罔或无畏，宁执非敌。百姓懔懔，若崩厥角。呜呼！乃一德一心，立定厥功，惟克永世。」
译文

【译文】
一月二十八日戊午，周武王驻兵在黄河之北，诸侯率领他们的军队都会合了。武王于是巡视军队并且告戒他们。武王说：“啊！西方各位诸侯，请都听我的话。我听说好人做好事，整天地做还是时间不够；坏人做坏事，也是整天地做还是时间不够。现在商王纣，力行不合法度的事，放弃年老的大臣，亲近有罪的人，过度嗜酒，放肆暴虐。臣下也受到他的影响，各结朋党，互为仇敌；挟持权柄，互相诛杀。无罪的人呼天告冤，秽恶的行为公开传闻。

“上天惠爱人民，君主遵奉上天。夏桀不能顺从天意，流毒于天下。上天于是佑助和命令成汤，使他降下废黜夏桀的命令。纣的罪恶超过了夏桀，他伤害善良的大臣，杀戮谏争的辅佐，说自己有天命，说敬天不值得实行，说祭祀没有益处，说暴虐没有害处。他的鉴戒并不远，就在夏桀身上。上天该使我治理人民，我的梦符合我的卜兆，吉庆重叠出现，讨伐商国一定会胜利。商纣有亿兆平民，都离心离德；我有拨乱的大臣十人，都同心同德。纣虽有至亲的臣子，比不上我周家的仁人。

“上天的看法，出自我们人民的看法，上天的听闻，出自我们人民的听闻。老百姓有所责难于我，我一定要依从民意前往讨伐。

“我们的武力要发扬，要攻到商国的疆土上，捉到那些残暴之徒；我们的付伐要进行，这个事业比成汤的还辉煌呀！

“努力吧！将士们。不可出现不威武的情况，宁愿你们保持没有对手的思想。百姓危惧不安，他们向我们叩头求助，额角响得就象山崩一样呀！啊！你们要一心一德建功立业，就能够长久安定人民。”



◎周书·泰誓下

时厥明，王乃大巡六师，明誓众士。
译文

【译文】
时在戊午的明天，周武王大规模巡视六军，明告众将士。



王曰：「呜呼！我西土君子。天有显道，厥类惟彰。今商王受，狎侮五常，荒怠弗敬。自绝于天，结怨于民。斫朝涉之胫，剖贤人之心，作威杀戮，毒痡四海。崇信奸回，放黜师保，屏弃典刑，囚奴正士，郊社不修，宗庙不享，作奇技淫巧以悦妇人。上帝弗顺，祝降时丧。尔其孜孜，奉予一人，恭行天罚。古人有言曰：『抚我则后，虐我则仇。』独夫受洪惟作威，乃汝世仇。树德务滋，除恶务本，肆予小子诞以尔众士，殄歼乃仇。尔众士其尚迪果毅，以登乃辟。功多有厚赏，不迪有显戮。呜呼！惟我文考若日月之照临，光于四方，显于西土。惟我有周诞受多方。予克受，非予武，惟朕文考无罪；受克予，非朕文考有罪，惟予小子无良。」
译文

【译文】
王说：“啊！我们西方的将士。上天有明显的常理，它的法则应当显扬。现在商王纣轻慢五常，荒废怠情无所敬畏，自己弃绝于上天，结怨于人民。斫掉冬天清晨涉水者的脚胫，剖开贤人的心，作威作恶，杀戮无罪的人，毒害天下。崇信奸邪的人，逐退师保大臣，废除常刑，囚禁和奴役正士。祭天祭社的大礼不举行，宗庙也不享祀。造作奇技荒淫新巧的事物来取悦妇人。上帝不依，断然降下这种丧亡的诛罚。你们要努力帮助我，奉行上天的惩罚！

“古人有言说：‘抚爱我的就是君主，虐待我的就是仇敌。’独夫商纣大行威虐，是你们的大仇。建立美德务求滋长，去掉邪恶务求除根，所以我小子率领你们众将上去歼灭你们的仇人。你们众将士要用果敢坚毅的精神来成就你们的君主！功劳多的将有重赏，不用命的将有明显的惩罚。

“啊！我文考文王的明德，象日月的照临一样，光辉普及四方，显著表现在西土，因此我们周国特别被众方诸侯所亲近。这次如果我战胜了纣，不是我勇武，是因为我的文考没有过失；如果纣战胜了我，不是我的文考有过失，是因为我这小子不好。”



《尚书》第28章 周书·牧誓


武王戎车三百两，虎贲三百人，与受战于牧野，作《牧誓》。

时甲子昧爽，王朝至于商郊牧野，乃誓。
译文

【译文】
在甲子日的黎明时刻，周武王率领军队来到商国都城郊外的牧野，于是誓师。



王左杖黄钺，右秉白旄以麾，曰：「逖矣，西土之人！」
译文

【译文】
武王左手拿着黄色大斧，右手拿着白色旄牛尾指挥，说：“远劳了，西方的人们！”



王曰：「嗟！我友邦冢君御事，司徒、司邓、司空，亚旅、师氏，千夫长、百夫长，及庸，蜀、羌、髳、微、卢、彭、濮人。称尔戈，比尔干，立尔矛，予其誓。」
译文

【译文】
武王说：“啊！我们友邦的国君和办事的大臣，司徒、司马、司空，亚旅、师氏，千夫长、百夫长，以及庸、蜀、羌、髳、微、卢、彭、濮的人们，举起你们的戈，排列好你们的盾，竖起你们的矛，我要宣誓了。”



王曰：「古人有言曰：『牝鸡无晨；牝鸡之晨，惟家之索。』今商王受惟妇言是用，昏弃厥肆祀弗答，昏弃厥遗王父母弟不迪，乃惟四方之多罪逋逃，是崇是长，是信是使，是以为大夫卿士。俾暴虐于百姓，以奸宄于商邑。今予发惟恭行天之罚。
译文

【译文】
武王说：“古人有话说：‘母鸡没有早晨啼叫的；如果母鸡在早晨啼叫，这个人家就会衰落。’现在商王纣只是听信妇人的话，轻视对祖宗的祭祀不问，轻视并遗弃他的同祖的兄弟不用，竟然只对四方重罪逃亡的人，这样推崇，这样尊敬，这样信任，这样使用，用他们做大夫、卿士的官。使他们残暴对待老百姓，在商国作乱。现在，我姬发奉行老天的惩罚。



今日之事，不愆于六步、七步，乃止齐焉。勖哉夫子！不愆于四伐、五伐、六伐、七伐，乃止齐焉。勖哉夫子！尚桓桓如虎、如貔、如熊、如罴，于商郊弗迓克奔，以役西土，勖哉夫子！尔所弗勖，其于尔躬有戮！」
译文

【译文】
今天的战事，行军时，不超过六步、七步，就要停下来整齐一下。将士们，要努力啊！刺击时，不超过四次、五次、六次、七次，就要停下来整齐一下。努力吧，将士们！希望你们威武雄壮，象虎、貔、熊、罴一样，前往商都的郊外。不要禁止能够跑来投降的人，以便帮助我们周国。努力吧，将士们！你们如果不努力，就会对你们自身有所惩罚！”




《尚书》第29章 周书·武成


武王伐殷。往伐归兽，识其政事，作《武成》。

惟一月壬辰，旁死魄。越翼日，癸巳，王朝步自周，于征伐商。
译文

【译文】
一月壬辰日，月亮大部分无光。到明天癸巳日，武王早晨从周京出发， 前往征伐殷国。



厥四月，哉生明，王来自商，至于丰。乃偃武修文，归马于华山之阳，放牛于桃林之野，示天下弗服。
译文

【译文】
四月间，月亮开始放出光辉，武王从商国归来，到了丰邑。 于是停止武备，施行文教，把战马放归华山的南面，把牛放回桃林的旷野， 向天下表示不用它们。 



丁未，祀于周庙，邦甸、侯、卫，骏奔走，执豆、笾。越三日，庚戌，柴、望，大告武成。
译文

【译文】
四月丁未日，武王在周庙举行祭祀，建国于甸服、侯服、卫服的诸侯都 忙于奔走，陈设木豆、竹笾等祭器。到第三天庚戌日，举行柴祭来祭天，举 行望祭来祭山川，大力宣告伐商武功的成就。 



既生魄，庶邦冢君暨百工，受命于周。
译文

【译文】
月亮已经生出光辉的时候，众国诸侯和百官都到周京来接受王命。 



王若曰：「呜呼，群后！惟先王建邦启土，公刘克笃前烈，至于大王肇基王迹，王季其勤王家。我文考文王克成厥勋，诞膺天命，以抚方夏。大邦畏其力，小邦怀其德。惟九年，大统未集，予小子其承厥志。厎商之罪，告于皇天、后土、所过名山、大川，曰：『惟有道曾孙周王发，将有大正于商。今商王受无道，暴殄天物，害虐烝民，为天下逋逃主，萃渊薮。予小子既获仁人，敢祗承上帝，以遏乱略。华夏蛮貊，罔不率俾。恭天成命，肆予东征，绥厥士女。惟其士女，篚厥玄黄，昭我周王。天休震动，用附我大邑周。惟尔有神，尚克相予以济兆民，无作神羞！既戊午，师逾孟津。癸亥，陈于商郊，俟天休命。甲子昧爽，受率其旅若林，会于牧野。罔有敌于我师，前途倒戈，攻于后以北，血流漂杵。一戎衣，天下大定。乃反商政，政由旧。释箕子囚，封比干墓，式商容闾。散鹿台之财，发钜桥之粟，大赉于四海，而万姓悦服。」
译文

【译文】
武王这样说：“啊！众位君侯。我的先王建立国家开辟疆土，公刘能修 前人的功业。到了太王，开始经营王事。王季勤劳王家。我文考文王能够成就其功勋，大受天命，安抚四方和中夏。大国畏惧他的威力，小国怀念他的恩德，诸侯归附九年而卒，大业没有完成。我小子将继承他的意愿。我把商纣的罪恶，曾经向皇天后土以及所经过的名山大川禀告说：‘有道的曾孙周王姬发，对商国将有大事。现在商王纣残暴无道，弃绝天下百物，虐待众民。他是天下逃亡罪人的主人和他们聚集的渊薮。我小子得到了仁人志士以后，冒昧地敬承上帝的意旨，以制止乱谋。华夏各族和蛮貊的人民，无不遵从，我奉了上天的美命，所以我向东征讨，安定那里的士女。那里的士女，用竹筐装着他们的黑色黄色的丝绸，求见我周王。他们被上天的休美震动了，因而归附了我大国周啊！你等神明庶几能够帮助我，来救助亿万老百姓，不要 发生神明羞恶的事！’ 

“到了戊午日，军队渡过孟津。癸亥日，在商郊布好军阵，等待上天的 美命。甲子日清早，商纣率领他如林的军队，来到牧野会战。他的军队对我 军没有抵抗，前面的士卒反戈向后面攻击，因而大败，血流之多简直可以漂 起木杵。一举讨伐殷商，而天下大安了。我于是反掉商王的恶政，政策由旧。 解除箕子的囚禁，修治比干的坟墓，致敬于商容的里门。散发鹿台的财货， 发放鉅桥的粟，向四海施行大赏，天下万民都心悦诚服。” 



列爵惟五，分土惟三。建官惟贤，位事惟能。重民五教，惟食、丧、祭。惇信明义，崇德报功。垂拱而天下治。
译文

【译文】
武王设立爵位为五等，区分封地为三等。建立官长依据贤良，安置众 吏依据才能。注重人民的五常之教和民食、丧葬、祭祀，重视诚信，讲明道 义；崇重有德的，报答有功的。于是武王垂衣拱手而天下安治了。 




《尚书》第30章 周书·洪范


武王胜殷，杀受，立武庚，以箕子归。作《洪范》。

惟十有三祀，王访于箕子。王乃言曰：「呜呼！箕子。惟天阴骘下民，相协厥居，我不知其彝伦攸叙。」
译文

【译文】
周文王十三年，武王询问箕子。武王就说道：“啊！箕子，上帝庇荫安定下民，使他们和睦相处，我不知道那治国常理的规定方法。”



箕子乃言曰：「我闻在昔，鲧堙洪水，汩陈其五行。帝乃震怒，不畀『洪范』九畴，彝伦攸斁。鲧则殛死，禹乃嗣兴，天乃锡禹『洪范』九畴，彝伦攸叙。
译文

【译文】
箕子就回答说：“我听说从前，鲧堵塞洪水，胡乱处理了水、火、木、金、土五种用物。上帝震怒，不赐给鲧九种大法，治国的常理因此败坏了。后来，鲧被流放死了，禹于是继承兴起。上帝就把九种大法赐给了禹，治国的常理因此定了下来。



初一曰五行，次二曰敬用五事，次三曰农用八政，次四曰协用五纪，次五曰建用皇极，次六曰乂用三德，次七曰明用稽疑，次八曰念用庶征，次九曰向用五福，威用六极。
译文

【译文】
“第一是五行。第二是认真做好五事。第三是努力施行八种政务。第四是合用五种记时方法。第五是建事使用皇极。第六是治理使用三种品德的人。第七是尊用以卜考疑的方法。第八是经常注意使用各种征兆。第九是凭五福鼓励臣民，凭六极警戒臣民。



一、五行：一曰水，二曰火，三曰木，四曰金，五曰土。水曰润下，火曰炎上，木曰曲直，金曰从革，土爰稼穑。润下作咸，炎上作苦，曲直作酸，从革作辛，稼穑作甘。
译文

【译文】
“一、五行：一是水，二是火，三是木，四是金，五是土。水向下润湿，火向上燃烧，木可以弯曲、伸直，金属可以顺从人意改变形状，土壤可以种植百谷。向下润湿的水产生咸味，向上燃烧的火产生苦味，可曲可直的木产生酸味，顺从人意而改变形状的金属产生辣味，种植的百谷产生甜味。



二、五事：一曰貌，二曰言，三曰视，四曰听，五曰思。貌曰恭，言曰从，视曰明，听曰聪，思曰睿。恭作肃，从作乂，明作哲，聪作谋，睿作圣。
译文

【译文】
“二、五事：一是容貌，二是言论，三是观察，四是听闻，五是思考。容貌要恭敬，言论要正当，观察要明白，听闻要广远，思考要通达。容貌恭敬就能严肃，言论正当就能治理，观察明白就能昭晰，听闻广远就能善谋，思考通达就能圣明。



三、八政：一曰食，二曰货，三曰祀，四曰司空，五曰司徒，六曰司寇，七日宾，八曰师。
译文

【译文】
“三、八种政务：一是管理民食，二是管理财货，三是管理祭祀，四是管理居民，五是管理教育，六是治理盗贼，七是管理朝觐，八是管理军事。



四、五祀：一曰岁，二曰月，三曰日，四曰星辰，五曰历数。
译文

【译文】
“四、五种记时方法：一是年，二是月，三是日，四是星辰的出现情况，五是日月运行所经历的周天度数。



五、皇极：皇建其有极。敛时五福，用敷锡厥庶民。惟时厥庶民于汝极。锡汝保极：凡厥庶民，无有淫朋，人无有比德，惟皇作极。凡厥庶民，有猷有为有守，汝则念之。不协于极，不罹于咎，皇则受之。而康而色，曰：『予攸好德。』汝则锡之福。时人斯其惟皇之极。无虐茕独而畏高明，人之有能有为，使羞其行，而邦其昌。凡厥正人，既富方谷，汝弗能使有好于而家，时人斯其辜。于其无好德，汝虽锡之福，其作汝用咎。无偏无陂，遵王之义；无有作好，遵王之道；无有作恶，尊王之路。无偏无党，王道荡荡；无党无偏，王道平平；无反无侧，王道正直。会其有极，归其有极。曰：皇，极之敷言，是彝是训，于帝其训，凡厥庶民，极之敷言，是训是行，以近天子之光。曰：天子作民父母，以为天下王。
译文

【译文】
“五、君王的法则，君王建立政事要有法则：掌握五福，用来普遍地赏赐给臣民，这样，臣民就会尊重您的法则。贡献您保持法则的方法：凡是臣下不要有邪党，百官不要有私相比附的行为，只有把君王作榜样。凡是臣下有计谋有作为有操守的，您就惦念他们。行为不合法则，但没有陷入罪恶的人，你就成就他们；假若他们和悦温顺地说：“我遵行美德。”您就赐给他们好处，于是，臣民就会思念君王的法则。不虐待无依无靠的人，而又不畏显贵，臣下这样有才能有作为，就要让他献出他的才能，国家就会繁荣昌盛。凡那些百官之长，既然富有经常的俸禄，您不能使他们对国家有好处，于是臣民就要责怪您了。对于那些没有好德行的人，您即使赐给他们好处，将会使您受到危害。不要不平，不要不正，要遵守王令；不要作私好，要遵守王道；不要作威恶，要遵行正路。不要行偏，不要结党，王道坦荡；不要结党，不要行偏，王道平平；不要违反，不要倾侧，王道正直。团结那些守法之臣，归附那些执法之君。君王，对于皇极的广泛陈述，要宣扬教导，天帝就顺心了。凡是百官，对于皇极的敷言，要遵守实行，用来接近天子的光辉。天子作臣民的父母，因此才做天下的君王。



六、三德：一曰正直，二曰刚克，三曰柔克。平康，正直；强弗友，刚克；燮友，柔克。沈潜，刚克；高明，柔克。惟辟作福，惟辟作威，惟辟玉食。臣无有作福、作威、玉食。臣之有作福、作威、玉食，其害于而家，凶于而国。人用侧颇僻，民用僭忒。
译文

【译文】
“六、三种品德：一是正直，二是过于刚强，三是过于柔弱。中正和平，就是正直；强不可亲就是刚克；和顺可亲就是柔克。应当抑制刚强不可亲近的人，推崇和顺可亲的人。只有君王才能作福，只有君王才能作威，只有君王才能享用美物。臣子不许有作福、作威、美食的情况。假若臣子有作福、作威、美食的情况，就会害及您的家，乱及您的国。百官将因此倾侧不正，百姓也将因此发生差错和疑惑。



七、稽疑：择建立卜筮人，乃命十筮。曰雨，曰霁，曰蒙，曰驿，曰克，曰贞，曰悔，凡七。卜五，占用二，衍忒。立时人作卜筮，三人占，则从二人之言。汝则有大疑，谋及乃心，谋及卿士，谋及庶人，谋及卜筮。汝则从，龟从，筮从，卿士从，庶民从，是之谓大同。身其康强，子孙其逢，汝则从，龟从，筮从，卿士逆，庶民逆吉。卿士从，龟从，筮从，汝则逆，庶民逆，吉。庶民从，龟从，筮从，汝则逆，卿士逆，吉。汝则从，龟从，筮逆，卿士逆，庶民逆，作内吉，作外凶。龟筮共违于人，用静吉，用作凶。
译文

【译文】
“七、用卜决疑：选择建立掌管卜筮的官员，教导他们卜筮的方法。龟兆有的叫做雨，有的叫做霁，有的叫做蒙，有的叫做驿，有的叫做克；卦象有的叫做贞，有的叫做悔，共计有七种。龟兆用前五种，占筮用后两种，根据这些推演变化，决定吉凶。设立这种官员进行卜筮。三个人占卜，就听从两个人的说法。你若有重大的疑难，你自己要考虑，再与卿士商量，再与庶民商量，再与卜筮官员商量。你赞同，龟卜赞同，蓍筮赞同，卿士赞同，庶民赞同，这叫大同。这样，自身会康强，子孙会昌盛，很吉利。你赞同，龟卜赞同，蓍筮赞同，而卿士反对，庶民反对，也吉利。卿士赞同，龟卜赞同，蓍筮赞同，你反对，庶民反对，也吉利。庶民赞同，龟卜赞同，蓍筮赞同，你反对，卿士反对，也吉利。你赞同，龟卜赞同，蓍筮反对，卿士反对，庶民反对，在国内行事就吉利，在国外行事就不吉利。龟卜、蓍筮都与人意相违，不做事就吉利，做事就凶险。



八、庶征：曰雨，曰暘，曰燠，曰寒，曰风。曰时五者来备，各以其叙，庶草蕃庑。一极备，凶；一极无，凶。曰休征；曰肃、时雨若；曰乂，时暘若；曰晰，时燠若；曰谋，时寒若；曰圣，时风若。曰咎征：曰狂，恒雨若；曰僭，恒暘若；曰豫，恒燠若；曰急，恒寒若；曰蒙，恒风若。曰王省惟岁，卿士惟月，师尹惟日。岁月日时无易，百谷用成，乂用民，俊民用章，家用平康。日月岁时既易，百谷用不成，乂用昏不明，俊民用微，家用不宁。庶民惟星，星有好风，星有好雨。日月之行，则有冬有夏。月之从星，则以风雨。
译文

【译文】
　“八、一些征兆：一叫雨，一叫晴，一叫暖，一叫寒，一叫风。一年中这五种天气齐备，各根据时序发生，百草就茂盛，一种天气过多就不好；一种天气过少，也不好。君王行为美好的征兆：一叫肃敬，就象及时降雨的喜人；一叫修治，就象及时晴朗的喜人；一叫明智，就象及时温暖的喜人；一叫善谋，就象及时寒冷的喜人；一叫通圣，就象及时刮风的喜人。君王行为坏的征兆：一叫狂妄，就象久雨的愁人；一叫不信，就象久晴的愁人；一叫逸豫，就象久暖的愁人；一叫严急，就象久寒的愁人；一叫昏昧，就象久风的愁人。君王之所视察，就象一年包括四时；卿士就象月，统属于岁；众尹就象日，统属于月。假若岁、月、日、时的关系没有改变，百谷就因此成熟，政治就因此清明，杰出的人才因此显扬，国家因此太平安宁。假若日、月、岁、时的关系全都改变，百谷就因此不能成熟，政治就因此昏暗不明，杰出的人才因此不能重用，国家因此不得安宁。百姓好比星星，有的星喜欢风，有的星喜欢雨。太阳和月亮的运行，就有冬天和夏天。月亮顺从星星，就要用风和雨润泽他们。



九、五福：一曰寿，二曰富，三曰康宁，四曰攸好德，五曰考终命。六极：一曰凶、短、折，二曰疾，三曰忧，四曰贫，五曰恶，六曰弱。
译文

【译文】
“九、五种幸福：一是长寿，二是富，三是健康安宁，四是遵行美德，五是高寿善终。六种不幸的事：一是早死，二是疾病，三是忧愁，四是贫穷，五是邪恶，六是不壮毅。”



【分器】

武王既胜殷，邦诸侯，班宗彝，作《分器》。


《尚书》第31章 周书·旅獒


西旅献獒，太保作《旅獒》。

惟克商，遂通道于九夷八蛮。西旅厎贡厥獒，太保乃作《旅獒》，用训于王。
译文

【译文】
武王胜商以后，便向周围众多的民族国家开通了道路。西方旅国来贡献那里的大犬，太保召公于是写了《旅獒》，用来劝谏武王。



曰：「呜呼！明王慎德，西夷咸宾。无有远迩，毕献方物，惟服食器用。王乃昭德之致于异姓之邦，无替厥服；分宝玉于伯叔之国，时庸展亲。人不易物，惟德其物！
译文

【译文】
召公说：“啊！圣明的王敬重德行，所以四周的民族都来归顺。不论远近，都贡献些各方的物产，但只是些可供衣食器用的东西。明王于是昭示这些贡品给异姓的国家，使他们不要荒废职事；分赐宝玉给同姓的国家，用这些东西展示亲爱之情。人们并不轻视那些物品，只以德意看待那些物品。



德盛不狎侮。狎侮君子，罔以尽人心；狎侮小人，罔以尽其力。不役耳目，百度惟贞。玩人丧德，玩物丧志。志以道宁，言以道接。不作无益害有益，功乃成；不贵异物贱用物，民乃足。犬马非其土性不畜，珍禽奇兽不育于国，不宝远物，则远人格；所宝惟贤，则迩人安。
译文

【译文】
“德盛的人不轻易侮慢。轻易侮慢官员，就不可以使人尽心；轻易侮慢百姓，就不可以使人尽力。不被歌舞女色所役使，百事的处理就会适当。戏弄人就丧德，戏弄物就丧志。自己的意志，要依靠道来安定；别人的言论，要依靠道来接受。不做无益的事来妨害有益的事，事就能成；不重视珍奇物品，百姓的用物就能充足。犬马不是土生土长的不养，珍禽奇兽不收养于国。不宝爱远方的物品，远人就会来；所重的是贤才，近人就安了。



呜呼！夙夜罔或不勤，不矜细行，终累大德。为山九仞，功亏一篑。允迪兹，生民保厥居，惟乃世王。」
译文

【译文】
“啊！早晚不可有不勤的时候。不注重细行，终究会损害大德，比如筑九仞高的土山，工作未完只在于一筐土。真能做到这些，则人民就安其居，而周家就可以世代为王了。”



【旅巢命】

巢伯来朝，芮伯作《旅巢命》。


《尚书》第32章 周书·金滕


武王有疾，周公作《金滕》。

既克商二年，王有疾，弗豫。二公曰：「我其为王穆卜。」周公曰：「未可以戚我先王？」公乃自以为功，为三坛同墠。为坛于南方，北面，周公立焉。植璧秉珪，乃告太王、王季、文王。
译文

【译文】
周灭商后的第二年，武王生了重病，身体不安。太公、召公说：“我们为王恭敬地卜问吉凶吧！”周公说：“不可以向我们先王祷告吗？”周公就把自身作为抵押，清除一块土地，在上面筑起三座祭坛。又在三坛的南方筑起一座台子。周公面向北方站在台上，放着玉，拿着圭，就向太王、王季、文王祷告。



史乃册，祝曰：「惟尔元孙某，遘厉虐疾。若尔三王是有丕子之责于天，以旦代某之身。予仁若考能，多材多艺，能事鬼神。乃元孙不若旦多材多艺，不能事鬼神。乃命于帝庭，敷佑四方，用能定尔子孙于下地。四方之民罔不祗畏。呜呼！无坠天之降宝命，我先王亦永有依归。今我即命于元龟，尔之许我，我其以璧与珪归俟尔命；尔不许我，我乃屏璧与珪。」
译文

【译文】
史官就写了策书，祝告说：“你们的长孙姬发，遇到险恶的病。假若你们三位先王这时在天上有助祭的职责，就用我姬旦代替他的身子吧！我柔顺巧能，多材多艺，能奉事鬼神。你们的长孙不如我多材多艺，不能奉事鬼神。而且他在天帝那里接受了任命，普遍取得了四方，因此能够在人间安定你们的子孙，天下的老百姓也无不敬畏他。唉！不要丧失上帝降给的宝贵使命，我们的先王也就永远有所归依。现在，我来听命于大龟，你们允许我，我就拿着璧和圭归向你们，等待你们的命令；你们不允许我，我就收藏璧和圭，不敢再请了。”



乃卜三龟，一习吉。启籥见书，乃并是吉。公曰：「体！王其罔害。予小子新命于三王，惟永终是图；兹攸俟，能念予一人。」
译文

【译文】
于是卜问三龟，都重复出现吉兆。打开藏书的锁钥查书，竟然都是吉利。周公说：“根据兆形，王会没有危险。我新向三位先王祷告，只图国运长远；现在期待的，是先王能够俯念我的诚心。”。



公归，乃纳册于金滕之匮中。王翼日乃瘳。
译文

【译文】
周公回去，把册书放进金属束着的匣子中。第二天，周武王的病就好了。



武王既丧，管叔及其群弟乃流言于国，曰：「公将不利于孺子。」周公乃告二公曰：「我之弗辟，我无以告我先王。」周公居东二年，则罪人斯得。于后，公乃为诗以贻王，名之曰《鸱鴞》。王亦未敢诮公。
译文

【译文】
武王死后，管叔和他的几个弟弟就在国内散布谣言。说：“周公将会对成王不利。”周公就告诉太公、石公说：“我不摄政，我将无辞告我先王。”周公留在东方两年，罪人就捕获了。后来，周公写了一首诗送给成王，叫它为《鸱鸮》。结果，成王只是不敢责备周公。



秋，大熟，未获，天大雷电以风，禾尽偃，大木斯拔，邦人大恐。王与大夫尽弁以启金滕之书，乃得周公所自以为功代武王之说。二公及王乃问诸史与百执事。对曰：「信。噫！公命我勿敢言。」
译文

【译文】
秋天，百谷成熟，还没有收获，天空出现雷电与大风。庄稼都倒伏了，大树都被拔起，国人非常恐慌。周成王和大夫们都戴上礼帽，打开金属束着的匣子，于是得到了周公以自身为质、请代武王的祝辞。太公、召公和成王就询问众史官以及许多办事官员。他们回答说：“确实的。唉！周公告诫我们不能说出来。”



王执书以泣，曰：「其勿穆卜！昔公勤劳王家，惟予冲人弗及知。今天动威以彰周公之德，惟朕小子其新逆，我国家礼亦宜之。」王出郊，天乃雨，反风，禾则尽起。二公命邦人凡大木所偃，尽起而筑之。岁则大熟。
译文

【译文】
成王拿着册书哭泣，说：“不要敬卜了！过去，周公勤劳王室，我这年轻人来不及了解。现在上天动怒来表彰周公的功德，我小子要亲自去迎接，我们国家的礼制也应该这样。”成王走出郊外，天就下着雨，风向也反转了，倒伏的庄稼又全部伸起来。太公、召公命令国人。凡大树所压的庄稼，要全部扶起来，又培好根，这一年的年成却是个大丰收。




《尚书》第33章 周书·大诰


武王崩，三监及淮夷叛，周公相成王，将黜殷，作《大诰》。

王若曰：「猷大诰尔多邦越尔御事，弗吊天降割于我家，不少延。洪惟我幼冲人，嗣无疆大历服。弗造哲，迪民康，矧曰其有能格知天命！
译文

【译文】
王这样说：“哟！遍告你们众国君主和你们的办事大臣。不幸啊！上帝给我们国家降下灾祸，不稍间断。我这个幼稚的人继承了远大悠久的王业。没有遇到明哲的人，指导老百姓安定下来，何况说会有能度知天命的人呢？



已！予惟小子，若涉渊水，予惟往求朕攸济。敷贲敷前人受命，兹不忘大功。予不敢于闭。
译文

【译文】
唉！我小子象渡过深渊，我应当前往寻求我渡过去的办法。大宝龟帮助前人接受天命，至今不能忘记它的大功。



天降威，用宁王遗我大宝龟，绍天明。即命曰：『有大艰于西土，西土人亦不静，越兹蠢。殷小腆诞敢纪其叙。天降威，知我国有疵，民不康，曰：予复！反鄙我周邦，今蠢今翼。日，民献有十夫予翼，以于敉宁、武图功。我有大事，休？』朕卜并吉。」
译文

【译文】
在上天降下灾难的时刻我不敢把它闭藏着，用文王留给我们的大宝龟，卜问天命。我向大龟祷告说：‘在西方有大灾难，西方人也不安静，现在也蠢动了。殷商的小主竟敢组织他的残余力量。天帝降下灾祸，他们知道我们国家有困难，民不安静。他们说：我们要复国！反而图谋我们周国，现在他们动起来飞起来了。这些天有十位贤者来帮助我，我要和他们前往完成文王、武王所谋求的功业。我们将有战事，会吉利吗？’我的卜兆全都吉利。



肆予告我友邦君越尹氏、庶士、御事、曰：『予得吉卜，予惟以尔庶邦于伐殷逋播臣。』尔庶邦君越庶士、御事罔不反曰：『艰大，民不静，亦惟在王宫邦君室。越予小子考，翼不可征，王害不违卜？』
译文

【译文】
“所以我告诉我的友邦国君和各位大臣说：‘我现在得到了吉卜，打算和你们众国去讨伐殷商那些叛乱的罪人。’你们各位国君和各位大臣没有不反对说：‘困难很大，老百姓不安宁，也有在王室和邦君室的人。我们这些小子考虑，或许不可征讨吧，大王为什么不违背龟卜呢？’



肆予冲人永思艰，曰：呜呼！允蠢，鳏寡哀哉！予造天役，遗大投艰于朕身，越予冲人，不卬自恤。义尔邦君越尔多士、尹氏、御事绥予曰：『无毖于恤，不可不成乃宁考图功！』
译文

【译文】
“现在我深深地考虑着艰难，我说：‘唉！确实惊扰了苦难的人民，真痛心啊！我受天命的役使，天帝把艰难的事重托给我，我不暇只为自身忧虑。你们众位邦君与各位大臣应该安慰我说：‘不要被忧患吓倒，不可不完成您文王所谋求的功业！’



已！予惟小子，不敢替上帝命。天休于宁王，兴我小邦周，宁王惟卜用，克绥受兹命。今天其相民，矧亦惟卜用。呜呼！天明畏，弼我丕丕基！」
译文

【译文】
“唉！我小子不敢废弃天命。天帝嘉惠文王，振兴我们小小的周国，当年文王只使用龟卜，能够承受这天命。现在天帝帮助老百姓，何况也是使用龟卜呢？啊！天命可畏，你们辅助我们伟大的事业吧！”



王曰：「尔惟旧人，尔丕克远省，尔知宁王若勤哉！天閟毖我成功所，予不敢不极卒宁王图事。肆予大化诱我友邦君，天棐忱辞，其考我民，予曷其不于前宁人图功攸终？天亦惟用勤毖我民，若有疾，予曷敢不于前宁人攸受休毕！」
译文

【译文】
王说：“你们是老臣，你们多能远知往事，你们知道文王是如何勤劳的啊！天帝慎重地告诉我们成功的办法，我不敢不快速完成文王图谋的事业。现在我劝导我们友邦的君主：天帝用诚信的话帮助我们，要成全我们的百姓，我们为什么不对前文王图谋的功业谋求完成呢？天帝也想施加勤苦给我们老百姓，好象有疾病，我们怎敢不对前文王所受的疾病好好攘除呢？”



王曰：「若昔朕其逝，朕言艰日思。若考作室，既底法，厥子乃弗肯堂，矧肯构？厥父菑，厥子乃弗肯播，矧肯获？厥考翼其肯曰：予有后弗弃基？肆予曷敢不越卬敉宁王大命？若兄考，乃有友伐厥子，民养其劝弗救？」
译文

【译文】
王说：“象往日讨伐纣王一样，我将要前往，我想说些艰难日子里的想法。好象父亲建屋，已经确定了办法，他的儿子却不愿意打地基，况且愿意盖屋吗？他的父亲新开垦了田地，他的儿子却不愿意播种，况且愿意收获吗？这样，他的父亲或许会愿意说，我有后人不会废弃我的基业吗？所以我怎敢不在我自己身上完成文王伟大的使命呢？又好比兄长死了，却有人群起攻击他的儿子，为民长上的难道能够相劝不救吗？”



王曰：「呜呼！肆哉尔庶邦君越尔御事。爽邦由哲，亦惟十人迪知上帝命越天棐忱，尔时罔敢易法，矧今天降戾于周邦？惟大艰人诞邻胥伐于厥室，尔亦不知天命不易？
译文

【译文】
王曰：「呜呼！肆哉尔庶邦君越尔御事。爽邦由哲，亦惟十人迪知上帝命越天棐忱，尔时罔敢易法，矧今天降戾于周邦？惟大艰人诞邻胥伐于厥室，尔亦不知天命不易？



予永念曰：天惟丧殷，若穑夫，予曷敢不终朕亩？天亦惟休于前宁人，予曷其极卜？敢弗于从率宁人有指疆土？矧今卜并吉？肆朕诞以尔东征。天命不僭，卜陈惟若兹。」
译文

【译文】
“我长时间考虑着：天帝要灭亡殷国，好象农夫一样，我怎敢不完成我的田亩工作呢？天帝也想嘉惠我们先辈文王，我们怎能放弃吉卜呢？怎敢不前去重新巡视文王美好的疆土呢？更何况今天的占卜都是吉兆呢？所以我要大规模地率领你们东征，天命不可不信，卜兆的指示应当遵从呀！”




《尚书》第34章 周书·微子之命


成王既黜殷命，杀武庚，命微子启代殷后，作《微子之命》。

王若曰：「猷！殷王元子。惟稽古，崇德象贤。统承先王，修其礼物，作宾于王家，与国咸休，永世无穷。
译文

【译文】
成王这样说：“哟！殷王的长子。稽考古代，有尊崇盛德、效法先贤的制度，就是说，继承先王的传统，施行他的礼制文物，作王家的贵宾，跟王家同样美好，世代绵长，无穷无尽。



呜呼！乃祖成汤克齐圣广渊，皇天眷佑，诞受厥命。抚民以宽，除其邪虐，功加于时，德垂后裔。
译文

【译文】
“啊呀！你的祖先成汤，能够肃敬、圣明、广大、深远，被皇天顾念佑助，承受了天命。他用宽和的办法安治臣民，除掉邪恶暴虐之徒。功绩施展于当时，德泽流传于后裔。



尔惟践修厥猷，旧有令闻，恪慎克孝，肃恭神人。予嘉乃德，曰笃不忘。上帝时歆，下民祗协，庸建尔于上公，尹兹东夏。
译文

【译文】
“你履行成汤的治道，老早有美名。谨慎能孝，恭敬神和人。我赞美你的美德，以为纯厚而不可忘。上帝依时享受你的祭祀，下民对你敬爱和睦，因此立你为上公，治理这块东夏地区。



钦哉，往敷乃训，慎乃服命，率由典常，以蕃王室。弘乃烈祖，律乃有民，永绥厥位，毗予一人。世世享德，万邦作式，俾我有周无斁。呜呼！往哉惟休，无替朕命。」
译文

【译文】
“要敬重呀！前去发布你的政令。谨慎对待你的上公职位与使命，遵循常法以保卫周王室。宏扬你烈祖的治道，规范你的人民，长久安居上公之位，辅助我一人。这样，你的世世子孙会享受你的功德，万邦诸侯会以你为榜样，服从我周王室而不厌倦。“啊！前去吧，要好好地干！不要废弃我的诰命。”



【归禾】

唐叔得禾，异亩同颖，献诸天子。王命唐叔归周公于东，作《归禾》。

【嘉禾】

周公既得命禾，旅天子之命，作《嘉禾》。


《尚书》第35章 周书·康诰


成王既伐管叔、蔡叔，以殷余民封康叔，作《康诰》、《酒诰》、《梓材》。

惟三月哉生魄，周公初基作新大邑于东国洛，四方民大和会。侯、甸、男邦、采、卫百工、播民，和见士于周。周公咸勤，乃洪大诰治。
译文

【译文】
三月间月光初生，周公开始计划在东方的洛水旁边建造一个新的大城市，四方的臣民都同心来会。侯、甸、男的邦君，采、卫的百官，殷商的遗民都来会见，为周王室服务。周公普遍慰劳他们，于是代替成王大诰治殷的方法。



王若曰：「孟侯，朕其弟，小子封。惟乃丕显考文王，克明德慎罚；不敢侮鳏寡，庸庸，祗祗，威威，显民，用肇造我区夏，越我一、二邦以修我西土。惟时怙冒，闻于上帝，帝休，天乃大命文王。殪戎殷，诞受厥命越厥邦民，惟时叙，乃寡兄勖。肆汝小子封在兹东土。
译文

【译文】
王这样说：“诸侯之长，我的弟弟，年轻的封啊！你的伟大光明的父亲文王，能够崇尚德教，慎用刑罚；不敢欺侮无依无靠的人，任用当用的人，尊敬当敬的人，威慑应当威慑的人，这些都显示于人民，因而开始造就了我们小夏，和我们的几个友邦共同治理我们西方。文王这种重大努力，被上帝知道了，上帝很高兴，就降大命给文王。灭亡大国殷，接受上帝的大命和殷国殷民，继承文王的基业，是长兄武王努力所致，所以你这年轻人才封在这东土。



王曰：「呜呼！封，汝念哉！今民将在祗遹乃文考，绍闻衣德言。往敷求于殷先哲王用保乂民，汝丕远惟商者成人宅心知训。别求闻由古先哲王用康保民。宏于天，若德，裕乃身不废在王命！」
译文

【译文】
王说：“啊！封，你要考虑啊！现在殷民将观察你恭敬地追随文王，努力听取殷人的好意见。你去殷地，要遍求殷代圣明先王用来保养百姓的方法，你还要深长思考殷商长者揣度民心的明智教导。另外，你还要探求古时圣明帝王安保百姓的遗训。要比天还宏大，用和顺的美德指导自己，不停地去完成王命！”



王曰：「呜呼！小子封，恫瘝乃身，敬哉！天畏棐忱；民情大可见，小人难保。往尽乃心，无康好逸，乃其乂民。我闻曰：『怨不在大，亦不在小；惠不惠，懋不懋。』
译文

【译文】
王说：“啊！年轻的封，治理国家应当苦身劳形，要谨慎啊！上天辅助诚信的人，民情大致可以看出，百姓难于安定。你去殷地要尽你的心意，不要苟安贪图逸乐，才会治理好百姓。我听说：‘民怨不在于大，也不在于小。要使不顺从的顺从，不努力的努力。’



已！汝惟小子，乃服惟弘王应保殷民，亦惟助王宅天命，作新民。」
译文

【译文】
啊！你这个年轻人，你的职责就是宽大对待王家所接受保护的殷民，也是辅佐王家确定天命，革新殷民。”



王曰：「呜呼！封，敬明乃罚。人有小罪，非眚，乃惟终自作不典；式尔，有厥罪小，乃不可不杀。乃有大罪，非终，乃惟眚灾：适尔，既道极厥辜，时乃不可杀。」
译文

【译文】
王说：“啊！封，要认真通晓那些刑罚。人有小罪，不是过失，而是经常自作不法；这样，即使他的罪行小，却不可不杀。人有大罪，不是经常自作不法而是过失；假如这样，他已经说尽了他的罪过，这个人就不可杀。”



王曰：「呜呼！封，有叙时，乃大明服，惟民其敕懋和。若有疾，惟民其毕弃咎。若保赤子，惟民其康乂。非汝封刑人杀人，无或刑人杀人。非汝封又曰劓刵人，无或劓刵人。」
译文

【译文】
王说：“啊！封，能够顺从这样去做，就都会明白上意心悦诚服；人民就会互相告诫，和顺相处。好象自己有病一样，看待臣民犯罪，臣民就会完全抛弃咎恶；好象保护小孩一样，保护臣民，臣民就会康乐安定。不是你姬封刑人杀人，没有人敢刑人杀人；不是你姬封有令要割鼻断耳，没有人敢施行割鼻断耳的刑罚。”



王曰：「外事，汝陈时臬司师，兹殷罚有伦。」又曰：「要囚，服念五、六日至于旬时，丕蔽要囚。」
译文

【译文】
王说：“判断案件，你要宣布这些法则管理狱官，这样，殷人的刑罚就会有条理。”王又说：“囚禁的犯人，必须考虑五、六天，至于十天，才判决他们。”



王曰：「汝陈时臬事罚。蔽殷彝，用其义刑义杀，勿庸以次汝封。乃汝尽逊曰时叙，惟曰未有逊事。
译文

【译文】
王说：“你宣布这些法律进行惩罚。判断案件，要依据殷人的常法，采用适宜的刑杀条律，不要顺从你的心意。假如完全顺从你的意志断案才叫顺当，应当说不会有顺当的事。



已！汝惟小子，未其有若汝封之心。朕心朕德，惟乃知。
译文

【译文】
唉！你是年轻人，不可顺从你姬封的心意。我的心意，你要理解。



 凡民自得罪：寇攘奸宄，杀越人于货，[B139]不畏死，罔弗憝。
译文

【译文】
“老百姓凡因这些行为犯罪：偷窃、抢夺、内外作乱、杀远人取财货，强横不怕死。这些罪行没有人不怨恨。”



王曰：「封，元恶大憝，矧惟不孝不友。子弗祗服厥父事，大伤厥考心；于父不能字厥子，乃疾厥子。于弟弗念天显，乃弗克恭厥兄；兄亦不念鞠子哀，大不友于弟。惟吊兹，不于我政人得罪，天惟与我民彝大泯乱，曰：乃其速由文王作罚，刑兹无赦。
译文

【译文】
王说：“封啊，首恶招人大怨，也有些是不孝顺不友爱的。儿子不认真治理他父亲的事，大伤他父亲的心；父亲不能爱怜他的儿子，反而厌恶儿子；弟弟不顾天伦，不尊敬他的哥哥；哥哥也不顾念小弟弟的痛苦，对小弟弟极不友爱。父子兄弟之间竟然到了这种地步，不由行政人员去惩罚他们，上帝赋予老百姓的常法就会大混乱。我说，就要赶快使用文王制定的刑罚，惩罚这些人，不要赦免。



不率大戛，矧惟外庶子、训人惟厥正人越小臣、诸节。乃别播敷，造民大誉，弗念弗庸，瘝厥君，时乃引恶，惟朕憝。已！汝乃其速由兹义率杀。亦惟君惟长，不能厥家人越厥小臣、外正；惟威惟虐，大放王命；乃非德用乂。汝亦罔不克敬典，乃由裕民，惟文王之敬忌；乃裕民曰：『我惟有及。』则予一人以怿。」
译文

【译文】
“不遵守国家大法的，也有诸侯国的庶子、训人和正人、小臣、诸节等官员。竟然另外发布政令，告谕百姓，大大称誉不考虑不执行国家法令的人，危害国君；这就助长了恶人，我怨恨他们。唉！你就要迅速根据这些条例捕杀他们。也有这种情况，诸侯不能教育好他们的家人和内外官员，作威肆虐，完全放弃王命；这些人就不可用德去治理。你也不要不能崇重法令。前往教导老百姓，要思念文王的赏善罚恶；前往教导老百姓说：‘我们只求继承文王。’那么，我就高兴了。”



王曰：「封，爽惟民迪吉康，我时其惟殷先哲王德，用康乂民作求。矧今民罔迪，不适；不迪，则罔政在厥邦。」
译文

【译文】
王说：“封啊，老百姓受到教化才会善良安定，我们时时要思念着殷代圣明先王的德政，用来安治殷民，作为法则。并且现在的殷民不加教导，就不会善良；不加教导，就没有善政保存殷国。”



王曰：「封，予惟不可不监，告汝德之说于罚之行。今惟民不静，未戾厥心，迪屡未同，爽惟天其罚殛我，我其不怨。惟厥罪无在大，亦无在多，矧曰其尚显闻于天。」
译文

【译文】
王说：“封啊，我们不可不看清这些，我要告诉你施行德政的意见和招致责罚的道理。现在老百姓不安静，没有安定他们的心，教导屡屡，仍然不曾和同，上天将要责罚我们，我们不可怨恨。本来罪过不在于大，也不在于多，何况这些罪过还被上天明显地听到呢？”



王曰：「呜呼！封，敬哉！无作怨，勿用非谋非彝蔽时忱。丕则敏德，用康乃心，顾乃德，远乃猷，裕乃以；民宁，不汝瑕殄。」
译文

【译文】
王说：“唉！封，要谨慎啊！不要制造怨恨，不要使用不好的计谋，不要采取不合法的措施，以蔽塞你的诚心。于是努力施行德政，以安定殷民的心，挂记他们的善德，宽缓他们的徭役，丰足他们的衣食；人民安宁了，上天就不会责备和抛弃你了。



王曰：「呜呼！肆汝小子封。惟命不于常，汝念哉！无我殄享，明乃服命，高乃听，用康乂民。」
译文

【译文】
王说：“啊，努力吧！你这年轻的姬封。天命不只帮助一家，你要记住啊！不要抛弃我的忠告，要明确你的职责和使命，重视你的听闻，用来安治老百姓。”



王若曰：「往哉！封，勿替敬，典听朕告，汝乃以殷民世享。」
译文

【译文】
王这样说：“去吧！姬封啊，不要放弃警惕，经常听取我的忠告，你就可以和殷民世世代代享有殷国。”




《尚书》第36章 周书·酒诰


王若曰：「明大命于妹邦。乃穆考文王肇国在西土。厥诰毖庶邦庶士越少正御事，朝夕曰：『祀兹酒。惟天降命，肇我民，惟元祀。天降威，我民用大乱丧德，亦罔非酒惟行；越小大邦用丧，亦罔非酒惟辜。』

文王诰教小子有正有事：无彝酒。越庶国：饮惟祀，德将无醉。惟曰我民迪小子惟土物爱，厥心臧。聪听祖考之遗训，越小大德。

小子惟一妹土，嗣尔股肱，纯其艺黍稷，奔走事厥考厥长。肇牵车牛，远服贾用。，孝养厥父母，厥父母庆，自洗腆，致用酒。

庶士有正越庶伯君子，其尔典听朕教！尔大克羞耇惟君，尔乃饮食醉饱。丕惟曰尔克永观省，作稽中德，尔尚克羞馈祀。尔乃自介用逸，兹乃允惟王正事之臣。兹亦惟天若元德，永不忘在王家。」

王曰：「封，我西土棐徂，邦君御事小子尚克用文王教，不腆于酒，故我至于今，克受殷之命。」

王曰：「封，我闻惟曰：『在昔殷先哲王迪畏天显小民，经德秉哲。自成汤咸至于帝乙，成王畏相惟御事，厥棐有恭，不敢自暇自逸，矧曰其敢崇饮？越在外服，侯甸男卫邦伯，越在内服，百僚庶尹惟亚惟服宗工越百姓里居，罔敢湎于酒。不惟不敢，亦不暇，惟助成王德显越，尹人祗辟。』

我闻亦惟曰：『在今后嗣王，酣，身厥命，罔显于民祗，保越怨不易。诞惟厥纵，淫泆于非彝，用燕丧威仪，民罔不[B242]伤心。惟荒腆于酒，不惟自息乃逸，厥心疾很，不克畏死。辜在商邑，越殷国灭，无罹。弗惟德馨香祀，登闻于天；诞惟民怨，庶群自酒，腥闻在上。故天降丧于殷，罔爱于殷，惟逸。天非虐，惟民自速辜。』」

王：「封，予不惟若兹多诰。古人有言曰：『人无于水监，当于民监。』今惟殷坠厥命，我其可不大监抚于时！

予惟曰：「汝劼毖殷献臣、侯、甸、男、卫，矧太史友、内史友、越献臣百宗工，矧惟尔事服休，服采，矧惟若畴，圻父薄违，农夫若保，宏父定辟，矧汝，刚制于酒。』

厥或诰曰：『群饮。』汝勿佚。尽执拘以归于周，予其杀。又惟殷之迪诸臣惟工，乃湎于酒，勿庸杀之，姑惟教之。有斯明享，乃不用我教辞，惟我一人弗恤弗蠲，乃事时同于杀。」

王曰：「封，汝典听朕毖，勿辩乃司民湎于酒。」


《尚书》第37章 周书·梓材


王曰：「封，以厥庶民暨厥臣达大家，以厥臣达王惟邦君，汝若恒越曰：我有师师、司徒、司马、司空、尹、旅。」曰：『予罔厉杀人。』亦厥君先敬劳，肆徂厥敬劳。肆往，奸宄、杀人、历人，宥；肆亦见厥君事、戕败人，宥。

王启监，厥乱为民。曰：『无胥戕，无胥虐，至于敬寡，至于属妇，合由以容。』王其效邦君越御事，厥命曷以？『引养引恬。』自古王若兹，监罔攸辟！惟曰：若稽田，既勤敷菑，惟其陈修，为厥疆畎。若作室家，既勤垣墉，惟其涂塈茨。若作梓材，既勤朴斫，惟其涂丹雘。

今王惟曰：先王既勤用明德，怀为夹，庶邦享作，兄弟方来。亦既用明德，后式典集，庶邦丕享。皇天既付中国民越厥疆土于先王，肆王惟德用，和怿先后为迷民，用怿先王受命。已！若兹监，惟曰欲至于万年，惟王子子孙孙永保民。」


《尚书》第38章 周书·召诰


成王在丰，欲宅洛邑，使召公先相宅，作《召诰》。

惟二月既望，越六日乙未，王朝步自周，则至于丰。

惟太保先周公相宅，越若来三月，惟丙午朏。越三日戊申，太保朝至于洛，卜宅。厥既得卜，则经营。越三日庚戌，太保乃以庶殷攻位于洛汭。越五日甲寅，位成。

若翼日乙卯，周公朝至于洛，则达观于新邑营。越三日丁巳，用牲于郊，牛二。越翼日戊午，乃社于新邑，牛一，羊一，豕一。

越七日甲子，周公乃朝用书命庶殷侯甸男邦伯。厥既命殷庶，庶殷丕作。

太保乃以庶邦冢君出取币，乃复入锡周公。曰：「拜手稽首，旅王若公诰告庶殷越自乃御事：呜呼！皇天上帝，改厥元子兹大国殷之命。惟王受命，无疆惟休，亦无疆惟恤。呜呼！曷其奈何弗敬？

天既遐终大邦殷之命，兹殷多先哲王在天，越厥后王后民，兹服厥命。厥终，智藏瘝在。夫知保抱携持厥妇子，以哀吁天，徂厥亡，出执。呜呼！天亦哀于四方民，其眷命用懋。王其疾敬德！

相古先民有夏，天迪从子保，面稽天若；今时既坠厥命。今相有殷，天迪格保，面稽天若；今时既坠厥命。今冲子嗣，则无遗寿耇，曰其稽我古人之德，矧曰其有能稽谋自天？

呜呼！有王虽小，元子哉。其丕能諴于小民。今休：王不敢后，用顾畏于民碞；王来绍上帝，自服于土中。旦曰：『其作大邑，其自时配皇天，毖祀于上下，其自时中乂；王厥有成命治民。』今休。

王先服殷御事，比介于我有周御事，节性惟日其迈。王敬作所，不可不敬德。

我不可不监于有夏，亦不可不监于有殷。我不敢知曰，有夏服天命，惟有历年；我不敢知曰，不其延。惟不敬厥德，乃早坠厥命。我不敢知曰，有殷受天命，惟有历年；我不敢知曰，不其延。惟不敬厥德，乃早坠厥命。今王嗣受厥命，我亦惟兹二国命，嗣若功。

王乃初服。呜呼！若生子，罔不在厥初生，自贻哲命。今天其命哲，命吉凶，命历年；知今我初服，宅新邑。肆惟王其疾敬德？王其德之用，祈天永命。

其惟王勿以小民淫用非彝，亦敢殄戮用乂民，若有功。其惟王位在德元，小民乃惟刑用于天下，越王显。上下勤恤，其曰我受天命，丕若有夏历年，式勿替有殷历年。欲王以小民受天永命。」

拜手稽首，曰：「予小臣敢以王之仇民百君子越友民，保受王威命明德。王末有成命，王亦显。我非敢勤，惟恭奉币，用供王能祈天永命。」


《尚书》第39章 周书·洛诰


召公既相宅，周公往营成周，使来告卜，作《洛诰》。

周公拜手稽首曰：「朕复子明辟。王如弗敢及天基命定命，予乃胤保大相东土，其基作民明辟。予惟乙卯，朝至于洛师。我卜河朔黎水，我乃卜涧水东，瀍水西，惟洛食；我又卜瀍水东，亦惟洛食。伻来以图及献卜。」

王拜手稽首曰：「公不敢不敬天之休，来相宅，其作周配，休！公既定宅，伻来，来，视予卜，休恒吉。我二人共贞。公其以予万亿年敬天之休。拜手稽首诲言。」

周公曰：「王，肇称殷礼，祀于新邑，咸秩无文。予齐百工，伻从王于周，予惟曰：『庶有事。』今王即命曰：『记功，宗以功作元祀。』惟命曰：『汝受命笃弼，丕视功载，乃汝其悉自教工。』

孺子其朋，孺子其朋，其往！无若火始焰焰；厥攸灼叙，弗其绝。厥若彝及抚事如予，惟以在周工往新邑。伻向即有僚，明作有功，惇大成裕，汝永有辞。」

公曰：「已！汝惟冲子，惟终。汝其敬识百辟享，亦识其有不享。享多仪，仪不及物，惟曰不享。惟不役志于享，凡民惟曰不享，惟事其爽侮。乃惟孺子颁，朕不暇听。

 朕教汝于棐民，彝汝乃是不[B194]，乃时惟不永哉！笃叙乃正父罔不若予，不敢废乃命。汝往敬哉！兹予其明农哉！被裕我民，无远用戾。」

王若曰：「公！明保予冲子。公称丕显德，以予小子扬文武烈，奉答天命，和恒四方民，居师；惇宗将礼，称秩元祀，咸秩无文。惟公德明光于上下，勤施于四方，旁作穆穆，迓衡不迷。文武勤教，予冲子夙夜毖祀。」王曰：「公功棐迪，笃罔不若时。」

王曰：「公！予小子其退，即辟于周，命公后。四方迪乱未定，于宗礼亦未克敉，公功迪将，其后监我士师工，诞保文武受民，乱为四辅。」王曰：「公定，予往已。以功肃将祗欢，公无困哉！我惟无斁其康事，公勿替刑，四方其世享。」

周公拜手稽首曰：「王命予来承保乃文祖受命民，越乃光烈考武王弘朕恭。孺子来相宅，其大惇典殷献民，乱为四方新辟，作周恭先。曰其自时中乂，万邦咸休，惟王有成绩。予旦以多子越御事笃前人成烈，答其师，作周孚先。』考朕昭子刑，乃单文祖德。

伻来毖殷，乃命宁予以秬鬯二卣。曰明禋，拜手稽首休享。予不敢宿，则禋于文王、武王。惠笃叙，无有遘自疾，万年厌于乃德，殷乃引考。王伻殷乃承叙万年，其永观朕子怀德。」

戊辰，王在新邑烝，祭岁，文王騂牛一，武王騂牛一。王命作册逸祝册，惟告周公其后。

王宾杀禋咸格，王入太室，裸。王命周公后，作册逸诰，在十有二月。惟周公诞保文武受命，惟七年。


《尚书》第40章 周书·多士


成周既成，迁殷顽民，周公以王命诰，作《多士》。

惟三月，周公初于新邑洛，用告商王士。

王若曰：「尔殷遗多士，弗吊旻天，大降丧于殷，我有周佑命，将天明威，致王罚，敕殷命终于帝。肆尔多士！非我小国敢弋殷命。惟天不畀允罔固乱，弼我，我其敢求位？惟帝不畀，惟我下民秉为，惟天明畏。

我闻曰：上帝引逸，有夏不适逸；则惟帝降格，向于时夏。弗克庸帝，大淫泆有辞。惟时天罔念闻，厥惟废元命，降致罚；乃命尔先祖成汤革夏，俊民甸四方。

自成汤至于帝乙，罔不明德恤祀。亦惟天丕建，保乂有殷，殷王亦罔敢失帝，罔不配天其泽。

在今后嗣王，诞罔显于天，矧曰其有听念于先王勤家？诞淫厥泆，罔顾于天显民祗，惟时上帝不保，降若兹大丧。惟天不畀不明厥德，凡四方小大邦丧，罔非有辞于罚。」

王若曰：「尔殷多士，今惟我周王丕灵承帝事，有命曰：『割殷，』告敕于帝。惟我事不贰适，惟尔王家我适。予其曰惟尔洪无度，我不尔动，自乃邑。予亦念天，即于殷大戾，肆不正。」

王曰：「猷！告尔多士，予惟时其迁居西尔，非我一人奉德不康宁，时惟天命。无违，朕不敢有后，无我怨。

惟尔知，惟殷先人有册有典，殷革夏命。今尔又曰：『夏迪简在王庭，有服在百僚。』予一人惟听用德，肆予敢求于天邑商，予惟率肆矜尔。非予罪，时惟天命。」

王曰：「多士，昔朕来自奄，予大降尔四国民命。我乃明致天罚，移尔遐逖，比事臣我宗多逊。」

王曰：「告尔殷多士，今予惟不尔杀，予惟时命有申。今朕作大邑于兹洛，予惟四方罔攸宾，亦惟尔多士攸服奔走臣我多逊。尔乃尚有尔土，尔用尚宁干止，尔克敬，天惟畀矜尔；尔不克敬，尔不啻不有尔土，予亦致天之罚于尔躬！今尔惟时宅尔邑，继尔居；尔厥有干有年于兹洛。尔小子乃兴，从尔迁。」

王曰：「又曰时予，乃或言尔攸居。」


《尚书》第41章 周书·无逸


周公作《无逸》。

周公曰：「呜呼！君子所，其无逸。先知稼穑之艰难，乃逸，则知小人之依。相小人，厥父母勤劳稼穑，厥子乃不知稼穑之艰难，乃逸乃谚。既诞，否则侮厥父母曰：『昔之人无闻知。』」

周公曰：「呜呼！我闻曰：昔在殷王中宗，严恭寅畏，天命自度，治民祗惧，不敢荒宁。肆中宗之享国七十有五年。其在高宗，时旧劳于外，爰暨小人。作其即位，乃或亮阴，三年不言。其惟不言，言乃雍。不敢荒宁，嘉靖殷邦。至于小大，无时或怨。肆高宗之享国五十年有九年。其在祖甲，不义惟王，旧为小人。作其即位，爰知小人之依，能保惠于庶民，不敢侮鳏寡。肆祖甲之享国三十有三年。自时厥后立王，生则逸，生则逸，不知稼穑之艰难，不闻小人之劳，惟耽乐之从。自时厥后，亦罔或克寿。或十年，或七八年，或五六年，或四三年。」

周公曰：「呜呼！厥亦惟我周太王、王季，克自抑畏。文王卑服，即康功田功。徽柔懿恭，怀保小民，惠鲜鳏寡。自朝至于日中昃，不遑暇食，用咸和万民。文王不敢盘于游田，以庶邦惟正之供。文王受命惟中身，厥享国五十年。」

周公曰：「呜呼！继自今嗣王，则其无淫于观、于逸、于游、于田，以万民惟正之供。无皇曰：『今日耽乐。』乃非民攸训，非天攸若，时人丕则有愆。无若殷王受之迷乱，酗于酒德哉！」

周公曰：「呜呼！我闻曰：『古之人犹胥训告，胥保惠，胥教诲，民无或胥譸张为幻。』此厥不听，人乃训之，乃变乱先王之正刑，至于小大。民否则厥心违怨，否则厥口诅祝。」

周公曰：「呜呼！自殷王中宗及高宗及祖甲及我周文王，兹四人迪哲。厥或告之曰：『小人怨汝詈汝。』则皇自敬德。厥愆，曰：『朕之愆。』允若时，不啻不敢含怒。此厥不听，人乃或譸张为幻，曰小人怨汝詈汝，则信之，则若时，不永念厥辟，不宽绰厥心，乱罚无罪，杀无辜。怨有同，是丛于厥身。」

周公曰：「呜呼！嗣王其监于兹。」


《尚书》第42章 周书·君奭


召公为保，周公为师，相成王为左右。召公不说，周公作《君奭》。

周公若曰：「君奭！弗吊天降丧于殷，殷既坠厥命，我有周既受。我不敢知曰厥基永孚于休。若天棐忱，我亦不敢知曰其终出于不祥。

呜呼！君已曰时我，我亦不敢宁于上帝命，弗永远念天威越我民；罔尤违，惟人。在我后嗣子孙，大弗克恭上下，遏佚前人光在家，不知天命不易，天难谌，乃其坠命，弗克经历。嗣前人，恭明德，在今予小子旦非克有正，迪惟前人光施于我冲子。」又曰：「天不可信，我道惟宁王德延，天不庸释于文王受命。」

公曰：「君奭！我闻在昔成汤既受命，时则有若伊尹，格于皇天。在太甲，时则有若保衡。在太戊，时则有若伊陟、臣扈，格于上帝；巫咸乂王家。在祖乙，时则有若巫贤。在武丁，时则有若甘盘。率惟兹有陈，保乂有殷，故殷礼陟配天，多历年所。天维纯佑命，则商实百姓王人。罔不秉德明恤，小臣屏侯甸，矧咸奔走。惟兹惟德称，用乂厥辟，故一人有事于四方，若卜筮罔不是孚。」

公曰：「君奭！天寿平格，保乂有殷，有殷嗣，天灭威。今汝永念，则有固命，厥乱明我新造邦。」

公曰：「君奭！在昔上帝割申劝宁王之德，其集大命于厥躬？惟文王尚克修和我有夏；亦惟有若虢叔，有若闳夭，有若散宜生，有若泰颠，有若南宫括。」又曰：「无能往来，兹迪彝教，文王蔑德降于国人。亦惟纯佑秉德，迪知天威，乃惟时昭文王迪见冒，闻于上帝。惟时受有殷命哉。武王惟兹四人尚迪有禄。后暨武王诞将天威，咸刘厥敌。惟兹四人昭武王惟冒，丕单称德。

今在予小子旦，若游大川，予往暨汝奭其济。小子同未在位，诞无我责收，罔勖不及。耇造德不降我则，鸣鸟不闻，矧曰其有能格？」

公曰：「呜呼！君肆其监于兹！我受命于疆惟休，亦大惟艰。告君，乃猷裕我，不以后人迷。」

公曰：「前人敷乃心，乃悉命汝，作汝民极。曰：『汝明勖偶王，在亶乘兹大命，惟文王德丕承，无疆之恤！』」

公曰：「君！告汝，朕允保奭。其汝克敬以予监于殷丧大否，肆念我天威。予不允惟若兹诰，予惟曰：『襄我二人，汝有合哉？』言曰：『在时二人。』天休兹至，惟时二人弗戡。其汝克敬德，明我俊民，在让后人于丕时。

呜呼！笃棐时二人，我式克至于今日休？我咸成文王功于！不怠丕冒，海隅出日，罔不率俾。」

公曰：「君！予不惠若兹多诰，予惟用闵于天越民。」

公曰：「呜呼！君！惟乃知民德亦罔不能厥初，惟其终。祗若兹，往敬用治！」

《尚书》第43章 周书·蔡仲之命


蔡叔既没，王命蔡仲，践诸侯位，作《蔡仲之命》。

惟周公位冢宰，正百工，群叔流言。乃致辟管叔于商；囚蔡叔于郭邻，以车七乘；降霍叔于庶人，三年不齿。蔡仲克庸只德，周公以为卿士。叔卒，乃命诸王邦之蔡。王若曰：「小子胡，惟尔率德改行，克慎厥猷，肆予命尔侯于东土。往即乃封，敬哉！尔尚盖前人之愆，惟忠惟孝；尔乃迈迹自身，克勤无怠，以垂宪乃后；率乃祖文王之遗训，无若尔考之违王命。皇天无亲，惟德是辅。民心无常，惟惠之怀。为善不同，同归于治；为恶不同，同归于乱。尔其戒哉！慎厥初，惟厥终，终以不困；不惟厥终，终以困穷。懋乃攸绩，睦乃四邻，以蕃王室，以和兄弟，康济小民。率自中，无作聪明乱旧章。详乃视听，罔以侧言改厥度。则予一人汝嘉。」王曰：「呜呼！小子胡，汝往哉！无荒弃朕命！」

【成王政】

成王东伐淮夷，遂践奄，作《成王政》。

【将蒲姑】

成王既践奄，将迁其君于蒲姑，周公告召公，作《将蒲姑》。

《尚书》第44章 周书·多方


成王归自奄，在宗周，诰庶邦，作《多方》。

惟五月丁亥，王来自奄，至于宗周。

周公曰：“王若曰：猷告尔四国多方惟尔殷侯尹民。我惟大降尔命，尔罔不知。洪维图天之命，弗永寅念于祀，惟帝降格于夏。有夏诞厥逸，不肯慼言于民，乃大淫昏，不克终日劝于帝之迪，乃尔攸闻。厥图帝之命，不克开于民之丽，乃大降罚，崇乱有夏。因甲于内乱，不克灵承于旅。罔丕惟进之恭，洪舒于民。亦惟有夏之民叨懫日钦，劓割夏邑。天惟时求民主，乃大降显休命于成汤，刑殄有夏。惟天不畀纯，乃惟以尔多方之义民不克永于多享；惟夏之恭多士大不克明保享于民，乃胥惟虐于民，至于百为，大不克开。乃惟成汤克以尔多方简，代夏作民主。慎厥丽，乃劝；厥民刑，用劝；以至于帝乙，罔不明德慎罚，亦克用劝；要囚殄戮多罪，亦克用劝；开释无辜，亦克用劝。今至于尔辟，弗克以尔多方享天之命，呜呼！”

王若曰：“诰告尔多方，非天庸释有夏，非天庸释有殷。乃惟尔辟以尔多方大淫，图天之命屑有辞。乃惟有夏图厥政，不集于享，天降时丧，有邦间之。乃惟尔商后王逸厥逸，图厥政不蠲烝，天惟降时丧。

“惟圣罔念作狂，惟狂克念作圣。天惟五年须暇之子孙，诞作民主，罔可念听。天惟求尔多方，大动以威，开厥顾天。惟尔多方罔堪顾之。惟我周王灵承于旅，克堪用德，惟典神天。天惟式教我用休，简畀殷命，尹尔多方。

“今我曷敢多诰。我惟大降尔四国民命。尔曷不忱裕之于尔多方？尔曷不夹介乂我周王享天之命？今尔尚宅尔宅，畋尔田，尔曷不惠王熙天之命？

“尔乃迪屡不静，尔心未爱。尔乃不大宅天命，尔乃悄播天命，尔乃自作不典，图忱于正。我惟时其教告之，我惟时其战要囚之，至于再，至于三。乃有不用我降尔命，我乃其大罚殛之！非我有周秉德不康宁，乃惟尔自速辜！”

王曰：“呜呼！猷告尔有方多士暨殷多士。今尔奔走臣我监五祀，越惟有胥伯小大多正，尔罔不克臬。自作不和，尔惟和哉！尔室不睦，尔惟和哉！尔邑克明，尔惟克勤乃事。尔尚不忌于凶德，亦则以穆穆在乃位，克阅于乃邑谋介。尔乃自时洛邑，尚永力畋尔田，天惟畀矜尔，我有周惟其大介赉尔，迪简在王庭。尚尔事，有服在大僚。”

王曰：“呜呼！多士，尔不克劝忱我命，尔亦则惟不克享，凡民惟曰不享。尔乃惟逸惟颇，大远王命，则惟尔多方探天之威，我则致天之罚，离逖尔土。”

王曰：“我不惟多诰，我惟祗告尔命。”又曰：“时惟尔初，不克敬于和，则无我怨。”


《尚书》第45章 周书·立政


周公作《立政》。

周公若曰：「拜手稽首，告嗣天子王矣。」用咸戒于王曰：「王左右常伯、常任、准人、缀衣、虎贲。」

周公曰：「呜呼！休兹知恤，鲜哉！古之人迪惟有夏，乃有室大竞，吁俊尊上帝迪，知忱恂于九德之行。乃敢告教厥后曰：『拜手稽首后矣！』曰：『宅乃事，宅乃牧，宅乃准，兹惟后矣。谋面，用丕训德，则乃宅人，兹乃三宅无义民。』

桀德，惟乃弗作往任，是惟暴德罔后。亦越成汤陟，丕厘上帝之耿命，乃用三有宅；克即宅，曰三有俊，克即俊。严惟丕式，克用三宅三俊，其在商邑，用协于厥邑；其在四方，用丕式见德。

 呜呼！其在受德，[B139]为羞刑暴德之人，同于厥邦；乃惟庶习逸德之人，同于厥政。帝钦罚之，乃伻我有夏，式商受命，奄甸万姓。

亦越文王、武王，克知三有宅心，灼见三有俊心，以敬事上帝，立民长伯。立政：任人、准夫、牧、作三事。虎贲、缀衣、趣马、小尹、左右携仆、百司庶府。大都小伯、艺人、表臣百司、太史、尹伯，庶常吉士。司徒、司马、司空、亚、旅。夷、微、卢烝。三亳阪尹。

文王惟克厥宅心，乃克立兹常事司牧人，以克俊有德。文王罔攸兼于庶言；庶狱庶慎，惟有司之牧夫是训用违；庶狱庶慎，文王罔敢知于兹。

亦越武王，率惟敉功，不敢替厥义德，率惟谋从容德，以并受此丕丕基。」

呜呼！孺子王矣！继自今我其立政。立事、准人、牧夫，我其克灼知厥若，丕乃俾乱；相我受民，和我庶狱庶慎。时则勿有间之，自一话一言。我则末惟成德之彦，以乂我受民。

呜呼！予旦已受人之徽言咸告孺子王矣。继自今文子文孙，其勿误于庶狱庶慎，惟正是乂之。

自古商人亦越我周文王立政，立事、牧夫、准人，则克宅之，克由绎之，兹乃俾乂，国则罔有。立政用憸人，不训于德，是罔显在厥世。继自今立政，其勿以憸人，其惟吉士，用励相我国家。

今文子文孙，孺子王矣！其勿误于庶狱，惟有司之牧夫。其克诘尔戎兵以陟禹之迹，方行天下，至于海表，罔有不服。以觐文王之耿光，以扬武王之大烈。呜呼！继自今后王立政，其惟克用常人。」

周公若曰：「太史！司寇苏公式敬尔由狱，以长我王国。兹式有慎，以列用中罚。」


《尚书》第46章 周书·周官


成王既黜殷命，灭淮夷，还归在丰，作《周官》。

惟周王抚万邦，巡侯、甸，四征弗庭，绥厥兆民。六服群辟，罔不承德。归于宗周，董正治官。

王曰：「若昔大猷，制治于未乱，保邦于未危。」

曰：「唐虞稽古，建官惟百。内有百揆四岳，外有州、牧、侯伯。庶政惟和，万国咸宁。夏商官倍，亦克用乂。明王立政，不惟其官，惟其人。

今予小子，祗勤于德，夙夜不逮。仰惟前代时若，训迪厥官。立太师、太傅、太保，兹惟三公。论道经邦，燮理阴阳。官不必备，惟其人。少师、少傅、少保，曰三孤。贰公弘化，寅亮天地，弼予一人。冢宰掌邦治，统百官，均四海。司徒掌邦教，敷五典，扰兆民。宗伯掌邦礼，治神人，和上下。司马掌邦政，统六师，平邦国。司冠掌邦禁，诘奸慝，刑暴乱。司空掌邦土，居四民，时地利。六卿分职，各率其属，以倡九牧，阜成兆民。六年，五服一朝。又六年，王乃时巡，考制度于四岳。诸侯各朝于方岳，大明黜陟。」

王曰：「呜呼！凡我有官君子，钦乃攸司，慎乃出令，令出惟行，弗惟反。以公灭私，民其允怀。学古入官。议事以制，政乃不迷。其尔典常作之师，无以利口乱厥官。蓄疑败谋，怠忽荒政，不学墙面，莅事惟烦。戒尔卿士，功崇惟志，业广惟勤，惟克果断，乃罔后艰。位不期骄，禄不期侈。恭俭惟德，无载尔伪。作德，心逸日休；作伪，心劳日拙。居宠思危，罔不惟畏，弗畏入畏。推贤让能，庶官乃和，不和政庞。举能其官，惟尔之能。称匪其人，惟尔不任。」

王曰：「呜呼！三事暨大无，敬尔有官，乱尔有政，以佑乃辟。永康兆民，万邦惟无斁。

【贿肃慎之命】

成王既伐东夷，肃慎来贺。王俾荣伯作《贿肃慎之命》。

【亳姑】

周公在丰，将没，欲葬成周。公薨，成王葬于毕，告周公，作《亳姑》。


《尚书》第47章 周书·君陈


周公既沒，命君陈分正东郊成周，作《君陈》。

王若曰：“君陈，惟尔令德孝恭。惟孝友于兄弟，克施有政。命汝尹茲东郊，敬哉！昔周公师保万民，民怀其德。往慎乃司，茲率厥常，懋昭周公之训，惟民其乂。我闻曰：‘至治馨香，感于神明。黍稷非馨，明德惟馨尔。’尚式时周公之猷训，惟日孜孜，无敢逸豫。凡人未见圣，若不克见；既见圣，亦不克由圣，尔其戒哉！尔惟风，下民惟草。图厥政，莫或不艰，有废有兴，出入自尔师虞，庶言同则绎。尔有嘉谋嘉猷，则入告尔后于內，尔乃顺之于外，曰：‘斯谋斯猷，惟我后之德。’呜呼！臣人咸若时，惟良显哉！”

王曰：“君陈，尔惟弘周公丕训，无依势作威，无倚法以削，宽而有制，从容以和。殷民在辟，予曰辟，尔惟勿辟；予曰宥，尔惟勿宥，惟厥中。有弗若于汝政，弗化于汝训，辟以止辟，乃辟。狃于奸宄，败常乱俗，三细不宥。尔无忿疾于顽，无求备于一夫。必有忍，其乃有济；有容，德乃大。简厥修，亦简其或不修。进厥良，以率其或不良。惟民生厚，因物有迁。违上所命，从厥攸好。尔克敬典在德，时乃罔不变。允升于大猷，惟予一人膺受多福，其尔之休，终有辞于永世。”

《尚书》第48章 周书·顾命


成王将崩，命召公、毕公率诸侯相康王，作《顾命》。

惟四月，哉生魄，王不怿。甲子，王乃洮□水。相被冕服，凭玉几。乃同，召太保奭、芮伯、彤伯、毕公、卫侯、毛公、师氏、虎臣、百尹、御事。王曰：「呜呼！疾大渐，惟几，病日臻。既弥留，恐不获誓言嗣，兹予审训命汝。昔君文王、武王宣重光，奠丽陈教，则肄肄不违，用克达殷集大命。在后之侗，敬迓天威，嗣守文、武大训，无敢昏逾。今天降疾，殆弗兴弗悟。尔尚明时朕言，用敬保元子钊弘济于艰难，柔远能迩，安劝小大庶邦。思夫人自乱于威仪。尔无以钊冒贡于非几。」

兹既受命，还出缀衣于庭。越翼日乙丑，王崩。太保命仲桓、南宫毛俾爰齐侯吕伋，以二干戈、虎贲百人逆子钊于南门之外。延入翼室，恤宅宗。丁卯，命作册度。

越七日癸酉，伯相命士须材。狄设黼扆、缀衣。牖间南向，敷重篾席，黼纯，华玉，仍几。西序东向，敷重厎席，缀纯，文贝，仍几。东序西向，敷重丰席，画纯，雕玉，仍几。西夹南向，敷重笋席，玄纷纯，漆，仍几。越玉五重，陈宝，赤刀、大训、弘璧、琬琰、在西序。大玉、夷玉、天球、河图，在东序。胤之舞衣、大贝、鼖鼓，在西房；兑之戈、和之弓、垂之竹矢，在东房。大辂在宾阶面，缀辂在阼阶面，先辂在左塾之前，次辂在右塾之前。

二人雀弁，执惠，立于毕门之内。四人綦弁，执戈上刃，夹两阶戺。一人冕，执刘，立于东堂，一人冕，执钺，立于西堂。一人冕，执戣，立于东垂。一人冕，执瞿，立于西垂。一人冕，执锐，立于侧阶。

王麻冕黼裳，由宾阶隮。卿士邦君麻冕蚁裳，入即位。太保、太史、太宗皆麻冕彤裳。太保承介圭，上宗奉同瑁，由阼阶隮。太史秉书，由宾阶隮，御王册命。曰：「皇后凭玉几，道扬末命，命汝嗣训，临君周邦，率循大卞，燮和天下，用答扬文、武之光训。」王再拜，兴，答曰：「眇眇予末小子，其能而乱四方以敬忌天威。」乃受同瑁，王三宿，三祭，三吒。上宗曰：「飨！」太保受同，降，盥，以异同秉璋以酢。授宗人同，拜。王答拜。太保受同，祭，哜，宅，授宗人同，拜。王答拜。太保降，收。诸侯出庙门俟。


《尚书》第49章 周书·康王之诰


康王既尸天子，遂诰诸侯，作《康王之诰》。

王出，在应门之内，太保率西方诸侯入应门左，毕公率东方诸侯入应门右，皆布乘黄朱。宾称奉圭兼币，曰：「一二臣卫，敢执壤奠。」皆再拜稽首。王义嗣，德答拜。太保暨芮伯咸进，相揖。皆再拜稽首曰：「敢敬告天子，皇天改大邦殷之命，惟周文武诞受羑若，克恤西土。惟新陟王毕协赏罚，戡定厥功，用敷遗后人休。今王敬之哉！张惶六师，无坏我高祖寡命。」

王若曰：「庶邦侯、甸、男、卫，惟予一人钊报诰。昔君文武丕平，富不务咎，厎至齐信，用昭明于天下。则亦有熊罴之士，不二心之臣，保乂王家，用端命于上帝。皇天用训厥道，付畀四方。乃命建侯树屏，在我后之人。今予一二伯父尚胥暨顾，绥尔先公之臣服于先王。虽尔身在外，乃心罔不在王室，用奉恤厥若，无遗鞠子羞！」

群公既皆听命，相楫，趋出。王释冕，反丧服。


《尚书》第50章 周书·毕命


康王命作册毕，分居里，成周郊，作《毕命》。

惟十有二年，六月庚午，朏。越三日壬申，王朝步自宗周，至于丰。以成周之众，命毕公保厘东郊。

王若曰：「呜呼！父师，惟文王、武王敷大德于天下，用克受殷命。惟周公左右先王，绥定厥家，毖殷顽民，迁于洛邑，密迩王室，式化厥训。既历三纪，世变风移，四方无虞，予一人以宁，道有升降，政由俗革，不臧厥臧，民罔攸劝。惟公懋德，克勤小物，弼亮四世，正色率下，罔不祗师言。嘉绩多于先王，予小子垂拱仰成。」

王曰：「呜呼！父师，今予祗命公以周公之事，往哉！旌别淑慝，表厥宅里，彰善瘅恶，树之风声。弗率训典，殊厥井疆，俾克畏慕。申画郊圻，慎固封守，以康四海。政贵有恒，辞尚体要，不惟好异。商俗靡靡，利口惟贤，余风未殄，公其念哉！我闻曰：『世禄之家，鲜克由礼』。以荡陵德，实悖天道。敝化奢丽，万世同流。兹殷庶士，席宠惟旧，怙侈灭义，服美于人。骄淫矜侉，将由恶终。虽收放心，闲之惟艰。资富能训，惟以永年。惟德惟义，时乃大训。不由古训，于何其训。」

王曰：「呜呼！父师，邦之安危，惟兹殷士。不刚不柔，厥德允修。惟周公克慎厥始，惟君陈克和厥中，惟公克成厥终。三后协心，同厎于道，道洽政治，泽润生民，四夷左衽，罔不咸赖，予小子永膺多福。公其惟时成周，建无穷之基，亦有无穷之闻。子孙训其成式，惟乂。呜呼！罔曰弗克，惟既厥心；罔曰民寡，惟慎厥事。钦若先王成烈，以休于前政。」


《尚书》第51章 周书·君牙


穆王命君牙，为周大司徒，作《君牙》。

王若曰：「呜呼！君牙，惟乃祖乃父，世笃忠贞，服劳王家，厥有成绩，纪于太常。惟予小子嗣守文、武、成、康遗绪，亦惟先正之臣，克左右乱四方。心之忧危，若蹈虎尾，涉于春冰。今命尔予翼，作股肱心膂，缵乃旧服。无忝祖考，弘敷五典，式和民则。尔身克正，罔敢弗正，民心罔中，惟尔之中。夏暑雨，小民惟曰怨咨：冬祁寒，小民亦惟曰怨咨。厥惟艰哉！思其艰以图其易，民乃宁。呜呼！丕显哉，文王谟！丕承哉，武王烈！启佑我后人，咸以正罔缺。尔惟敬明乃训，用奉若于先王，对扬文、武之光命，追配于前人。」

王若曰：「君牙，乃惟由先正旧典时式，民之治乱在兹。率乃祖考之攸行，昭乃辟之有乂。」


《尚书》第52章 周书·冏命


王若曰：“伯冏！惟予弗克于德，嗣先人宅丕后。怵惕惟厉，中夜以兴，思免厥愆。昔在文、武，聪明齐圣，小大之臣，咸怀忠良。其侍御朴从，罔匪正人，以旦夕承弼厥辟，出入起居，罔有不钦，发号施令，罔有不臧，下民祗若，万邦咸休。惟予一人无良，实赖左右前后有位之士，匡其不及。绳愆纠谬，格其非心，俾克绍先烈。今予命汝作大正，正于群仆侍御之臣，懋乃后德，交修不逮；慎简乃僚，无以巧言令色，便辟侧媚，其惟吉士。仆臣正，厥后克正，仆臣谀，厥后自圣；后德惟臣，不德惟臣。尔无昵于憸人，充耳目之官，迪上以非先王之典；非人其吉，惟货其吉；若时瘝厥官；惟尔大弗克只厥辟，惟予汝辜。”

王曰：“呜呼！钦哉！永弼乃后于彝宪。”


《尚书》第53章 周书·吕刑


吕命穆王训夏赎刑，作《吕刑》。

惟吕命，王享国百年，耄，荒度作刑，以诘四方。王曰：「若古有训，蚩尤惟始作乱，延及于平民，罔不寇贼，鸱义，奸宄，夺攘，矫虔。苗民弗用灵，制以刑，惟作五虐之刑曰法。杀戮无辜，爰始淫为劓、刵、椓、黥。越兹丽刑并制，罔差有辞。民兴胥渐，泯泯棼棼，罔中于信，以覆诅盟。虐威庶戮，方告无辜于上。上帝监民，罔有馨香德，刑发闻惟腥。皇帝哀矜庶戮之不辜，报虐以威，遏绝苗民，无世在下。乃命重、黎，绝地天通，罔有降格。群后之逮在下，明明棐常，鳏寡无盖。

皇帝清问下民鳏寡有辞于苗。德威惟畏，德明惟明。乃命三后，恤功于民。伯夷降典，折民惟刑；禹平水土，主名山川；稷降播种，家殖嘉谷。三后成功，惟殷于民。士制百姓于刑之中，以教祗德。穆穆在上，明明在下，灼于四方，罔不惟德之勤，故乃明于刑之中，率乂于民棐彝。典狱非讫于威，惟讫于富。敬忌，罔有择言在身。惟克天德，自作元命，配享在下。」

王曰：「嗟！四方司政典狱，非尔惟作天牧？今尔何监？非时伯夷播刑之迪？其今尔何惩？惟时苗民匪察于狱之丽，罔择吉人，观于五刑之中；惟时庶威夺货，断制五刑，以乱无辜，上帝不蠲，降咎于苗，苗民无辞于罚，乃绝厥世。」

王曰：「呜呼！念之哉。伯父、伯兄、仲叔、季弟、幼子、童孙，皆听朕言，庶有格命。今尔罔不由慰曰勤，尔罔或戒不勤。天齐于民，俾我一日，非终惟终，在人。尔尚敬逆天命，以奉我一人！虽畏勿畏，虽休勿休。惟敬五刑，以成三德。一人有庆，兆民赖之，其宁惟永。」

王曰：「吁！来，有邦有土，告尔祥刑。在今尔安百姓，何择，非人？何敬，非刑？何度，非及？两造具备，师听五辞。五辞简孚，正于五刑。五刑不简，天于五罚；五罚不服，正于五过。五过之疵：惟官，惟反，惟内，惟货，惟来。其罪惟均，其审克之！

五刑之疑有赦，五罚之疑有赦，其审克之！简孚有众，惟貌有稽。无简不听，具严天威。墨辟疑赦，其罚百锾，阅实其罪。劓辟疑赦，其罪惟倍，阅实其罪。剕辟疑赦，其罚倍差，阅实其罪。宫辟疑赦，其罚六百锾，阅实其罪。大辟疑赦，其罚千锾，阅实其罪。墨罚之属千。劓罚之属千，剕罚之属五百，宫罚之属三百，大辟之罚其属二百。五刑之属三千。

上下比罪，无僭乱辞，勿用不行，惟察惟法，其审克之！上刑适轻，下服；下刑适重，上服。轻重诸罚有权。刑罚世轻世重，惟齐非齐，有伦有要。罚惩非死，人极于病。非佞折狱，惟良折狱，罔非在中。察辞于差，非从惟从。哀敬折狱，明启刑书胥占，咸庶中正。其刑其罚，其审克之。狱成而孚，输而孚。其刑上备，有并两刑。」

王曰：「呜呼！敬之哉！官伯族姓，朕言多惧。朕敬于刑，有德惟刑。今天相民，作配在下。明清于单辞，民之乱，罔不中听狱之两辞，无或私家于狱之两辞！狱货非宝，惟府辜功，报以庶尤。永畏惟罚，非天不中，惟人在命。天罚不极，庶民罔有令政在于天下。」

王曰：「呜呼！嗣孙，今往何监，非德？于民之中，尚明听之哉！哲人惟刑，无疆之辞，属于五极，咸中有庆。受王嘉师，监于兹祥刑。」


《尚书》第54章 周书·文侯之命


平王锡晋文侯秬鬯、圭瓒，作《文侯之命》。

王若曰：「父义和！丕显文、武，克慎明德，昭升于上，敷闻在下；惟时上帝，集厥命于文王。亦惟先正克左右昭事厥辟，越小大谋猷罔不率从，肆先祖怀在位。呜呼！闵予小子嗣，造天丕愆。殄资泽于下民，侵戎我国家纯。即我御事，罔或耆寿俊在厥服，予则罔克。曰惟祖惟父，其伊恤朕躬！呜呼！有绩予一人永绥在位。父义和！汝克绍乃显祖，汝肇刑文、武，用会绍乃辟，追孝于前文人。汝多修，扞我于艰，若汝，予嘉。」

王曰：「父义和！其归视尔师，宁尔邦。用赉尔秬一鬯卣，彤弓一，彤矢百，卢弓一，卢矢百，马四匹。父往哉！柔远能迩，惠康小民，无荒宁。简恤尔都，用成尔显德。」


《尚书》第55章 周书·费誓


鲁侯伯禽宅曲阜，徐、夷并兴，东郊不开。作《费誓》。

 公曰：「嗟！人无哗，听命。徂兹淮夷、徐戎并兴。善[A156]乃甲胄，敿乃干，无敢不吊！备乃弓矢，锻乃戈矛，砺乃锋刃，无敢不善！今惟淫舍牿牛马，杜乃擭，敜乃□，无敢伤牿。牿之伤，汝则有常刑！马牛其风，臣妾逋逃，勿敢越逐，祗复之，我商赉汝。乃越逐不复，汝则有常刑！无敢寇攘，逾垣墙，窃马牛，诱臣妾，汝则有常刑！

甲戌，我惟征徐戎。峙乃糗粮，无敢不逮；汝则有大刑！鲁人三郊三遂，峙乃桢干。甲戌，我惟筑，无敢不供；汝则有无馀刑，非杀。鲁人三郊三遂，峙乃刍茭，无敢不多；汝则有大刑！」


《尚书》第56章 周书·秦誓


秦穆公伐郑，晋襄公帅师败诸崤，还归，作《秦誓》。     公曰：「嗟！我士，听无哗！予誓告汝群言之首。古人有言曰：『民讫自若，是多盘。』责人斯无难，惟受责俾如流，是惟艰哉！我心之忧，日月逾迈，若弗云来。惟古之谋人，则曰未就予忌；惟今之谋人，姑将以为亲。虽则云然，尚猷询兹黄发，则罔所愆。」     番番良士，旅力既愆，我尚有之；仡仡勇夫，射御不违，我尚不欲。惟截截善谝言，俾君子易辞，我皇多有之！     昧昧我思之，如有一介臣，断断猗无他技，其心休休焉，其如有容。人之有技，若己有之。人之彦圣，其心好之，不啻若自其口出。是能容之，以保我子孙黎民，亦职有利哉！人之有技，冒疾以恶之；人之彦圣而违之，俾不达是不能容，以不能保我子孙黎民，亦曰殆哉！     邦之杌陧，曰由一人；邦之荣怀，亦尚一人之庆。」

