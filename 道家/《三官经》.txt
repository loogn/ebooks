《三官经》01部 咒

净心神咒

太上台星 应变无停 驱邪缚魅 保命护身 智能明净 心神安宁 三魂永久 魄无丧倾


净口神咒

丹朱口神 吐秽除氛 舌神正伦 通命养神 罗千齿神 却邪卫真
喉神火贲 炁神引津 心神丹元 令我通真 思神炼液 道炁长存


净身神咒

灵宝天尊 安慰身形 弟子魂魄 五脏玄冥 青龙白虎 队仗纷纭 朱雀玄武 侍卫我真


安土地咒

元始安镇 普告万灵 岳渎真官 土地只灵 左社右稷 不得妄惊 回向正道 内外澄清
各安方位 备守家庭 太上有命 搜捕邪精 护法神王 保卫诵经 归依大道 元亨利贞


净天地神咒

天地自然 秽炁分散 洞中玄虚 晃朗太元 八方威神 使我自然 灵寳符命 普告九天
干啰怛那 洞罡太玄 斩妖缚邪 杀鬼万千 中山神咒 元始玉文 持诵一遍 却病延年
按行五岳 八海知闻 魔王束首 侍卫我轩 凶秽消散 道炁常存


祝香咒

道由心学 心假香傅 香焚玉炉 心存帝前 真灵下盼 仙旆临轩 令臣关告 迳达九天


金光神咒

天地玄宗 万炁本根 广修亿劫 证我神通 三界内外 惟道独尊 体有金光 覆映吾身
视之不见 听之不闻 包罗天地 养育群生 诵持万遍 身有光明 三界侍卫 五帝司迎
万神朝礼 役使雷霆 鬼妖丧胆 精怪忘形 内有霹历 雷神隐名 洞慧交彻 五炁腾腾
金光速现 覆护真人
《三官经》02部 开经偈



寂寂至无宗 虚峙劫仞阿
豁落洞玄文 谁测此幽遐
一入大乘路 孰计年劫多
不生亦不灭 欲生因莲花
超凌三界途 慈心解世罗
真人无上德 世世为仙家
稽首皈依天地水 三官大帝慈悲主
神功妙德不思议 谨运一心皈命礼
《三官经》03部 志心皈命礼

上元天官宝诰

玄都元阳紫微宫中。部三十六曹。偕九千万众。考较大千世界之内。录籍十方国土之中。福被万灵。主众生善恶之籍。恩覃三界。致诸仙升降之私。除无妄之灾。解释宿殃。脱生死之趣。救拔幽苦。群生是赖。蠢动咸康。大悲大愿。大圣大慈。上元九炁赐福天官。曜灵元阳大帝紫微帝君。 


中元地官宝诰

青灵洞阳。北都宫中。部四十二曹。偕九千万众。主管三界十方九地。掌握五岳八极四维。吐纳阴阳。核男女善恶青黑之籍。慈育天地。考众生录籍祸福之名。法源浩大而能离九幽。浩劫垂光而能消万罪。群生父母。存没沾恩。大悲大愿。大圣大慈。中元七炁赦罪地官。洞灵青虚大帝。青灵帝君 


下元水官宝诰

旸谷洞元。青灵宫中。部四十二曹。偕九千万众。掌管江河水帝万灵之事。水灾大会。劫数之期。正一法王。掌长夜死魂鬼神之籍。无为教主。录众生功过罪福之由。上解天灾。度业满之灵。下济幽扃。分人鬼之道。存亡俱泰。力济无穷。大悲大愿。大圣大慈。下元五炁解厄水官。金灵洞阴大帝。旸谷帝君 


火官宝诰

干元四品。考较火官。运扶干健。德合离明。居太阳丹天之中。统左府注生之籍。盛德在火。炎帝持衡。功参佐于三元。气运行于四月。驾赤龙而行南陆。照明荧惑之宫。烛朱陵而显丹台。焕赫文昌之运。辉辉朗耀。炳炳照临。大悲大愿。大圣大慈。赤皇上品。三炁火官。炎帝真君。洞阳大帝。南丹纪寿天尊。 


三官总诰

唯三圣人。乃一太极。普受浩劫家之命。鼎膺无量品之褒。紫微清虚洞阴。总领功过。赐福赦罪解厄。溥济存亡。道冠诸天。恩覃三界。大悲大愿。大圣大慈。三元三品三官大帝。 三宫九府感应天尊。 （赞）三元拥护。万圣同明。赦罪解厄。消灾障功。德广无边。福寿增延。赐福降吉祥。 三官赦罪天尊。 
《三官经》04部 三元妙经


尔时救苦大仙。在大罗天上。九炁紫微天宫。上白道君曰。集会三元。天地水官。三界四府众圣曹官。考较司同诸仙众讲说经法。救拔众生。放大光明。照见天下万国九州之地。江河湖海之内阎浮世界之中。受苦众生。造恶非善。广结冤雠。多行不足。财交不 明。不敬天地。日月三光。呵风骂雨。欺神灭像。瞒天昧地。亵渎圣贤。不敬父母。伯叔六亲。奸盗邪淫。不忠不孝。非礼非义。断绝往来恩路。不敬五谷。秽污蹭践。不行正道。大斗小称。明瞒暗骗。横言曲语。白口咒诅。怨天恨地。不恤己身。不修片善。天不容。地不载。致生恶毒。多起瘟痉。多招讼非。轻重难逃。故作事因。得此通报。恶难临身。无处解释。于是救苦大仙。端蔺上告。三元天官曰。善哉善哉。此等 众 生。遭刑苦难。若有善男信女。皈依 三元齐戒。 三年圆满。发心转诵此经。三五十遍。千五百遍。踊跃忏悔。悔过愆尤。道君曰。即有天官赐福。地官赦罪。水官解厄。于是告下。三元天尊，即驾五色祥云。行九炁清风。至都会府。云台山上。放大亳光。广大慧力。无边法显。济民救苦。福应万灵。诸天升降。除无妄之灾。解有雠之愆。赐千祥之福。脱九厄之难。离三途之苦。痴蠢康泰。削去原罪。拔除冤根。永消愆尤。父母存亡。沾恩离苦。四生六道。饿鬼穷魂。孤魂野鬼。九玄七祖。未离地狱之中。存亡众生。钮械枷锁。囹圄闭塞。于是地官至七月十五日。即与狱囚地狱受苦众生。除罪薄，灭恶根。削死名。上生籍。已去提。未去提。已提至、未提至。已结证。未结证。已发觉。未发觉。咸赦除之。地官曰。五刑十恶等罪。永不赦除。天尊言。瞧（齿＋页）（齿＋赞）龃龉。蛇牙虎口。心如锥刀。恶毒之人。鬼眼鬼心。多计巧言。唝瞒痴愚。蠢子何知。割他肉不念他贫。只念己富。肥家润身。使心用心。返累己身。心根结成。罪根难灭。贪财利己。天雷霹雳。瘟气流传。缠害身体。冤愆相并并及子孙。于是救苦大仙。再告天官。天官曰。转诵此经。至满千遍。大作踊跃。悔过愆尤。断恶修善。即有地官赦罪。所有恶孽愆尤。俱一赦除。心心忐忑。尽一皈正。恍恍惚惚。耳目心定。神魂安静。精神复旧。罪灭福生。无量功德。其福无边。道君曰。世界众生。招瘟惹灾。毒气流行。众生染着。皆是造恶非善。冤雠相并。致生恶疾。淹延未愈。若诵此经。病即痊愈。若诵经者。至端阳中元之日。即有三元追回行瘟等众。考较轻重等罪。俱一赦除。水官曰。世间夫妇。命犯孤辰寡宿。刑害绝嗣。皆是前生不施。今生受之。若有善男信女。晨夕好静。沐浴烧香。燃灯诵经。修齐布施。悔过愆尤。使生端正有相之男。聪明富贵之子。声振五湖四海。宿世今生。故作误为。谋财负命。今世为儿。取命化财。女人妊娠。三朝五日。不行分娩。或在身儿亡。生下儿亡。三六九岁儿亡。十二五岁儿亡。一日一夜。万死万生。俱是冤愆相临。化身化财。骗协财物。化为畜生。若有善男信女。发心施财。齐戒沭浴。转诵此经。悔过愆尤。即使愆尤永释。人鬼分离。产生无难。母子双全。关煞无刑。生育成人。利益双亲。经力弘深。祈福福至。禳祸祸消。天尊言。雠人冰泮。冤家债主。自消自灭。孤魂等众。九玄七祖。四生六道。轮回生死。出离地狱，即往东极天界。救苦门庭。救苦地上好修行。只有天堂无地狱。阎王一见。不敢高声。童子夜叉。擎拳拱手。牛头马面。总尽皈依。一十八重地狱。狱狱逍遥。三十三天天宫。宫宫自在。超生天堂之境。即无地狱之声。出离地狱。永离苦难。径往人天。超生净土。快乐无量。一去一来。无罣无碍。水官曰。天下众生。星辰不顺。运限迟留。凶曜冲并。多生疾病。或瘟病相侵。或痢疾疮毒相侵。或肿毒疥癞相侵。气候喉癀相侵。咽喉风毒相侵。泄泻风痰相侵。祖冢瘟气相侵。住基风水相侵。邪师败圣相侵。火眼痨瘵相侵。吐血蛊毒相侵。白口咒诅相侵。刀兵火盗相侵。水渰癫狂相侵。吊颈枷锁相侵。秽门闭涨相侵。年月日时不利相侵。斫伐坛庙树木相侵。挖坑动土相侵。开基开沼相侵。添新换旧相侵。修前整后相侵。疟疾疹疾相侵。瘟灾瘟气相侵。官符口舌相侵。致生恶病来缠。众生染着。至于丧亡。若诵此经。即使恶疾不缠。吉星拥护。凶曜退散。万祸冰消。千祥云集。经通天界。福临人间。天尊言。天下众生。江河湖海。舟航商贾。风波汹涌。惊惶忧惧。若诵此经。皈依 天地水官。水府众圣。即使风恬浪静。水途安妥。舟航稳载。绳缆坚牢。所谋顺遂。诸圣拥护。万神赐福于是天尊而说偈曰

九杰青天上 日月星斗真 天地水官帝 云雷电鼓随
金童执华播 玉女捧香花 五色祥云内 放出白毫光
照一切天下 显身救众生 庆云祥烟护 拔离诸苦难
兴云布洪雨 驱雷掣电行 卷起扬尘土 神炁威猛烈
广大智能力 法显无边济 无极无量法 无量度众生
无极无量光 照出诸魂泉 一切冤家鬼 尽离地狱中
存亡诸聚生 一切离苦难

天尊说经已毕。若诵此经。随力见功。酌水献花。其福自应。家有此经。宅舍光明。灾难无侵。佩带此经。万神拥护。鬼祟永灭。心念不空。福力自然。神力扶持。随心应口。此经共计一千六百七十五字。字字真诠。句句消愆。行行灭罪。卷卷赐福。一切诸天上帝三界十方众圣。闻说此经。皆大欢喜。信受奉行。作礼而退。
《三官经》05部 三官宝号


尔时，元始天尊。在大罗天上。八景宫中。与诸天神王。日月星宿。上圣高真。无极圣众。说无上至真妙法。有一真人名曰赤脚大仙。越班而出。擎拳长跪。上白天尊曰。下界人民。或有水火刀兵。疾病生产。鬼魅精邪。天罗地纲。一切厄难。何由救免。天尊言。得道神仙。皆从三官保举。下方生人。但持三官宝号。能除厄难。悉皆消灭。吾今受汝。下世流传。人间看诵经者。得福无量。消一切厄。即说宝号曰：

北极玄穹 紫微帝庭 泰山岱岳 水国清冷
纲维三界 统御万灵 三元较籍 善恶攸分
齐戒礼诵 无愿不成 消灾赦罪 请福延生
至真妙道 功德无边 大悲大愿 大圣大慈
上元一品 赐福天官 紫微大帝 中元二品
赦罪地官 青虚大帝 下元三品 解厄水官
洞阴大帝 三元主宰 三百六十 感应天尊
女青真人 考较曹官

尔时赤脚大仙。与诸天神王。真仙人众。闻说宝号。皆大欢喜。作礼而退。信受奉行。
