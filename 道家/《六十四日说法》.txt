

师欲广为传道，乃聚徒众数人，每于收徒之际，徒或问：“要否行拜师大礼？”

师言到：“此等俗礼，不行也罢。”众徒心有疑窦。

一日，聚而议之曰：“孰为真徒？”

或曰：“首徒功夫已臻化境，必为真徒。”

或曰：“二徒灵性之高，已非常人可比，必为真徒。”

或曰：“三徒性空无物，非常人可比，非真徒者何？”议数日不知所云。

忽一日，小徒谓众师兄曰：“大道当前，感而遂通。悟则假徒亦真，不悟则真徒亦假，奈何多所争议。”

后一日，师乃招小徒曰：“汝今已可入室，去后园择一小室，修九宫八卦之法。”


《六十四日说法》02.境缘


师于庭前说法，每日不辍，一日言及周天之文火、武火，晓以秘意。

言讫，一徒忽当厅言到：“今闻师之所言，其文火者，实温弱之息火周天，其武火者，实则刚猛之息火周天，不知当否？”

师曰：“善莫大焉，可去后园，试修九宫八卦之法。”

该徒问曰：“试修一年，可臻何境？二年可臻何境？三年又可臻何境？望师明示。”

示随即告曰：“修法一年可至婴儿离体；修法二年，当能一心二用；修法三年，应可出神入化。然观汝之意，实欲修其境界，而非修其缘法，莫今有一简途，可使尔一年臻于化境。”其徒心中窃喜，后三年果已非同凡响，师告之曰：“汝今已可离师自力。”

遂派其师弟送出山外，行至一处，忽见一狼，于百步外奔行甚速，该徒迅即出掌，其狼立毙，该徒面现得意之色。又行数里，忽一鹿于林中跚跚而行，师弟立掌之际，鹿似飘身而起，空行数步，而后踱于师弟身侧，似极亲热。师兄鄂然：“师弟所学，似在师兄之上，何也？”

师弟告曰：“师之常言：法之无法，功莫大矣，术之有术，境界存矣。故而修法不修术。”

师兄闻言，立废己功返师门，而重修九宫八卦之法。

人之生于世者，常发不堪负累之悲叹，孰不知天下所负良多者，何甚于宇宙。宇负亿万沉星而不以累，宙迎万古来客而不以烦，世人若有心，当同宇宙之此心。


《六十四日说法》03.上师


师祖坐关，寂然不动。忽一日，首徒问曰：“师尊尝言，修本门功法，数年可为上师。近日众弟子屡为争议，师兄之中，何人可入上师之选，望师明示。”

师喟然叹之曰：“他人之可否为上师，吾并不知，但吾已知你必不可为上师。”

首徒诧异，遂问之曰：“何故？”

师答曰：“上师之选，本己之所修，非人之所赐，既汝不知己是否可为上师，即汝实非上师也。”


《六十四日说法》04.秘传


师祖功臻显质，乃设坛布道，其法力无边者，遂求学者日众，其中不免良莠不齐，而况众人皆以为密法必存，绝招自有，每多有人进室与叙，乃设九宫八卦阵，取其身有所感，心有所悟，至于璇玑四起，师祖言到：“古有一匠，善冶铁，从学弟子良多，每求密术绝招而不可得，趋奉日盛。及匠垂危，众弟子争相护持。一日，匠人将去，乃招徒众趋前曰：'尔等于密术绝招，数十年苦求不得。吾今将去，明示汝尔等，绝招者，乃铁之冶红，不可手摸。'”

众弟子得此，苦思数年，不得其解。唯二徒忽有所悟，伪师之名传喻曰：“后之欲入师们者，必备重金而后为。”众徒哗然，乃师门清净，累月并无反响。

徒之不耐者，求告于师曰：“二兄所命，苟非易与，不知可否师之本意。”

师起而言道：“悔吝之辈，鉴即非鉴，高明之士，不鉴自鉴，须知‘离已远，其意长；别若久，其情深’，比如佛法之地，命人一步三叩首，其意实非叩首，识者得益良多而为必叩首，不识者叩首血出，仍无大用，不过警世人，以为心有所悟之所必由。”

徒闻言，似有所悟，乃出，寻一佛寺，想师之所言，观寺之所在，趋而距百步，忽觉寺之不存，悠悠千步而未至，唯觉眼内万象迭生，心中妙不可言，顿悟之下，觉眼前豁然开朗，已立寺前，而门侧之联跃然眼内：大肚能容容天下难容之事，慈颜常笑笑天下可笑之人。俄顷，飞身自去。


《六十四日说法》05.明性


有欲求武功练法者数人，聚而另册授子，习功之余，竞相比较，而时有高下。而况各不相服，各自加倍苦练，师心甚虑，每常警之曰：“昔日王谢堂前燕，飞入寻常百姓家。”尤不警，每日仍旧于拳掌招式中参研甚笃。

后三年，均臻至神至化之境。飞身则如足步青云，出手而有雷霆震怒，个个满意之余，出山以走动江湖，或以太乙五行神掌立威；或以九宫八卦神拳扬万；或以太极乱环博名天下；或以八卦莲花远振威名。

如此经年，忽一日各得师命，号令于某年、某月、某日上山一聚。进山之日，距师室十里，师亲往迎之，徒中授明性不二法门，强各人边行变练，距师门里许，各自眼前忽见一至尊老者，绕树飞花，见其痕不见其形，转瞬形痕俱杳时，师门之前，高挂一联曰：“海水潮朝朝潮朝潮朝落，浮云长长长长长长长消。”

各觉心中一震，随隐姓埋名，不入江湖。


《六十四日说法》06.师德


师祖庭前说法，讲至妙处，六徒忽感妙不可言，手舞足蹈而喜不自禁。至于心中似有所悟，登台启师曰：“前有二物，一财一德，若请师二者取其一，不知师取何物。”

师答曰：“取财。”

众徒皆大惑不解，唯六徒喜极而言曰：“闻师一言，解我心中数年大惑，请受弟子三拜。”遂拜伏而退。

后众徒齐集六徒寓所，责之曰：“师之所答取财之理，大悖常识，汝不斥之也罢，奈何拜伏而退？”

六徒答曰：“世上之人，乃各取所需，师之所少，财尔，师之不缺，德尔，且德本固我之物，何用他求，而财本非我之物，必待他求，可知师之所言，乃高人之直言，然无人敢以直言相告，而师之本意，乃在取财修德。比如古之良医，有穷人医病，富人花钱之说，是为富人本财多德少，而以财之所流助德之所长；以致穷人固本多德少财，故以德之所助受财之所施，此中之理，实一言难尽，惟人心中自知而已，”

众徒闻言，俱惟惟而退。


《六十四日说法》07.三元


某日，一徒近师而问曰：“常闻师曰，所修功法存天、地、人三才三元大丹，及地元大丹，必有服食之法，人元大丹则有延寿之功，而天元大丹是为性命双修之意。弟子所不明者，既有地元服食之丹法，何我辈修炼之人，不似他门而有辟谷之说。”

师告之曰：“天下本无常理，人间岂有定法，比如龟年鹤寿，各有延命之法，其所谓殊途同归，而况一般功法，皆专修一元，有专修地元大丹者，有专修天元大丹者，有专修人元大丹者，此即如专行一途，有行五里而欲辟谷者，有行十里而欲辟谷者，有行百里而欲辟谷者，其各个不一。然此门功法，三途同修，比如行五里而遇服食之盛，不过三停其一，而不致辟谷，其他例同，即全部练功过程，或有饮食略增略减，而无辟谷之说。”

其徒又言：“常听人言，无辟谷难为功力之跃升，而此功法训练，则何以可至法成？”

师喜而答曰：“所谓辟谷，实则绝其五谷化气，而身体所需之气，皆自外求，因之是为借辟谷，逼通采气大关，而九宫八卦之法，其全套合一，入手即入于自然采气，而采气大关之疏通，不过源于圈劲，身外太极、先天脉、虚幻脉等等，即采气大关已通，又何用辟谷。此中之理，实难一语以叙，望弟子勉而行之。”


《六十四日说法》08.五戒


一徒直闯山门，而斥师曰：“修功练气之人，大凡皆有五戒之说，即不饮酒，不食荤腥等谓，而汝辈既不忌饮酒，又不忌荤腥，岂非背道？”

师正色而言道：“道之为道，实皆二律背反，也即物本非物。或言酒之饮即为非饮，荤腥之食也即未食。而况佛道两家均有高手不忌口之例，古如济颠，尚知酒肉穿肠过，佛祖心中留。岂止我辈者乎！”

该徒问之曰：“即如是说，何有各门各派均言酒使气散，肉使气闭？”

师答曰：“酒使气散，而自为气聚，肉使气闭，而自为气开，可谓散而成空，当其无而可为用，闭使气增，当其满而闯关自开。”


例有信使传言曰：“乃师授大道于世人，而世人多所不信，则以开碑断石，望人气色，移物易位，奇门等术以示之。岂知世人见此等，反仰功而不服法，及于道，莫与闻，奈何？”

师谓信使曰：“师之为师，不过取信，当以培根固本，令人渐次功高，久则自信，舍此而代以物、利、相、术，则有处恶之虑。须知诱人以物，人以物喜；惠人以利，人以利欣；示人以相，人以相鉴；显人以术，人以术求。然大法难以示人，大道不可以示人，则久之信自绝，道即不得以授。”


《六十四日说法》10.服众


师有徒众数人，尽数悉心修法，无二志。及久，尝有徒问师曰：“天下法术甚多，师所善者何？”

师答曰：“无所善”，众皆喟叹。内有一徒，师每责之，兄弟皆以其不为师之所喜，闻言略现喜色。

众皆诧异，问曰：“我等众人皆愿吾师功高无量，闻师无所善，则心有不悦！何汝闻之窃喜？莫非汝心存异志，喜师之无能乎？”

该徒礼拜而对曰：“若非师父每常告戒，喜怒不形于色，吾已至于手舞足蹈，又何必窃喜？所喜者，并非为师之无能，更决非心存异志。所不同者，盖汝等未明师之本意，而我略明个中三味而已！”

众追问曰：“所明者何？”

该徒答曰：“无者，道之所修，道之所成。须知法之大莫过于空，空极而可囿万物，道之大莫过于无，无则可生万物。师言无所善，试想，师之所善者无，即无已为其所善，又何所不善？”众皆悦服。

经年，有徒鼓勇师前，婉转陈词曰：“师即无所善，何不以所善示人？”

师曰：“无之为无，为其不能示人，为其无可示人，则我以何示人？”

徒继之曰：“无以示人，则何以服人？”

师喜而谓之曰：“无以服人，即可以不必服人。须知，有以服人，人服者其有也，当其有为人之所有，人即不服，是为服其物而非服其人。无以服人，人服者其无也，当其无而为人之所无，人即知无之为贵，则无有不服，是为服其人而非服其物，即可以不必服人。而况天下之人，皆可以为吾师，即师之于人，又何必服人？”

徒铭此言，渐有大进。


《六十四日说法》11.明义


一日，师集徒众，宣功法秘要，毕。徒众良久不动，而师自去。后数日，徒众或三、五一伙，或十数人一团，参研甚笃，然终所不明。其中或言此句此义，或言此句他义，未有定见。众徒不得已，齐集而趋师前，问曰：“我等连日参研秘要，无一定见，望能将秘要剖解明白，以释心中疑惑。”师曰：“秘要者，本功法之大旨，其所言者，包罗甚众。习学之人，难能望全，则有仁者见仁，智者见智，殊难同归。唯日久功深，有见与不见，明而不明，方为自知。”

此后，师之所言亦多有今日言此，明日言他。及久，众徒疑而问曰：“功法秘要及师之所言。多有玄机莫测，不知何所品味？”师言道：“尝有一士，于词赋之中，极善工巧，人称无败笔。偶一日，与知名文士数人，共饮一席，不觉酩酊大醉，他人语念珠玑之余，轻吟一句：‘柳絮飞来片片红。’满座哗然，百思不得其解，观此人时，则已伏案而睡。众人寻解心急，且又苦摇不醒。俄顷，该人之至友面露喜色，击盏而轻和之，曰：‘夕阳映照桃花坞’。”


《六十四日说法》12.盛名


有一武学大师，行侠凡数载；足迹遍及十数省，博一天下第一之盛名。闻师之名，趋而欲试，及见面，揖让之下，内劲有加，观师之态，一如未觉，心中诧异。猜度师之动态，若非奇高，即为不会。暂坐。试之以轻盅细盏，师皆无应。愕然，问师曰：“吾今已有天下第一之盛名，可还有高我之人否？”

师对曰：“汝即便纵横一生，高你之人或可不遇，然未必没有。岂不闻古有文人，善词赋，做一千古绝唱为：落霞与孤鹜齐飞，秋水共长空一色。然此人不幸早逝，心有不甘，遗一孤魂在野，每日当空号叫，吟唱上句数百年不止。忽一日，有一落魄酸儒，穷愁之下，信游于野，与闻上词，伫立良久，向空对曰：‘落霞孤鹜齐飞，秋水长空一色，何必与共。’则孤魂谢服而去，试想此文士之千古绝唱尚有逊服之日，不知君之天下第一，在武曲中可为千古绝唱否？”

其人闻言，以手加额，深思良久，长揖拜师曰：“久闻无所善其人，常有不服，今相见之下，方知无所善之所善，实为天下之至善，自今日始，当归故里，研法勤功，以期有勉于后学，当不负汝之一席良言。”


《六十四日说法》13.难同


师授徒数载，其高功莫显者数人，每常心情愉悦而不思己所何求。然此数人之功态有各个不同，相互参研之下，虽多所协同，仍不免难为一致。久之，略有所苦，乃齐集于师前，而问于师曰：“九宫八卦之功法本一，何我等同修其功，而又各个不同？”

师乃答曰：“人之各秉天赋，俱各不同，而功法之修，皆自天秉之上，不断略有更改而已，需至万流归宗，方显一致之态，而此时强求一致，须知已违自然之旨。”众徒听后，似略有所悟，归而各以己意攻修，又数载则某徒于沉混见长，某徒以轻捷独秀，众徒其各领风骚者，均有所乐道。

然观师之态，似有不喜，乃聚而问之曰：“吾等依师之教，循自然之旨，各成一气，而有感于师恩深重，所不明者，近屡视师之意趣，仿佛不悦，不知何故？”

师叹，遂言曰：“一致之难求，而贵在于必求。各所不同者，初也。须知人之立业，千人千面本天赋之秉，然步世求同，意在变化，则人之遁世，千人同面，在天赋之机。然遁世虽同，旨在循机，观而等进数年来，各以天赋之秉而发挥之，未免差矣。须知依天秉而起，改天秉而变，夺天机而化，循天机而同。”


《六十四日说法》14.竞无


古有二练丹之人，同师一门。而至于功业精进之时，难求比肩，每日慨叹无可印证。

忽一日，二人相视而笑，心中俱生一念，何不彼此同门印证。遂各自勤修苦练，而每隔数月，相互印证一番。如此数年，难分轩轾，于是，各以真功相见。类如自天目起，而开透八十一层法眼，亦无高下。彼此心神大悦之中，不意竟痰迷本性，一时之间，相互直指而斥，曰：“天下之大，无奇不有，你我以有相竞，何有竞时？然人之生途，自有所终，类此有有相竞，虽穷毕生之力，似亦难穷，我等岂非疯癫哉？不如自此为始，你我各以竞无。”

遂将本功各个废去，至于极处，各觉已手无缚鸡之力，所迷之性不知所去，所苦之心，不知所存，略觉心性空明之余，相对而笑。乃忧忧然而叹曰：“古之丹道大家多矣。虽有法门，不幸差之远矣。须知有之有穷，无之无竞，可知丹道之至法是以修无。”


《六十四日说法》15.未求


一日，师说法庭前，毕。

一徒问曰：“尝闻师言，入于两仪分丹，已可演法，何我等师兄弟数人，或有常研勤修者，一意而为，参修法之事，然功效不著，却也有不参修法之事者，却往往于不意之中，每奏奇功？”

师答之曰：“功著于未求易，而著于有求难，里巷乡民尚知，其赌徒者，意在博银者下。则曰，志有求而自弱，岂不闻古有二士，幼即知交，大而往从甚密，每于庭荫树下，共吟华章。偶一日，门前行一新贵之人，有鸣锣开道者，呼声甚高，而引百姓人头攒簇，竞相观看。而二士中之长者，起而赴于门外，聊以一睹。其幼者遂划地为界，警为绝交之意。此中，不过明未求之意耳。须知天下之大，其法至宏，宇宙巨细其理至微，则至微至宏之理法，自难假意以推求，且不意之意，自为真意，故修法之事，必在于不意之中，此勤功之大旨，不可不明。”


《六十四日说法》16.无伤


曾有一丹道大家，善摄元而兼通易理，丹道一途，略有薄名，然常忧于世人觊觎之患，不得不固密真功，又常警世人争胜之俗，不得不频与周旋。累年而觉疲惫不堪，苦思良久，乃远涉千里而至于师门，求一清净之法，以去其常忧常警。

师乃授心法使明无盘八卦，而后告之曰：“常忧者是明功中之有而不明功中之无。若果将真功之固密解去，而反公之于市，其所能知者，不过万之一、二，而此万中之一、二者，又恐非有意于此道者。知此，已可不必常忧。是故假不假，白玉为堂金做马，真不真，琉璃作珠冢为昆。而常警者，是有身在盘而防人谋夺之必致。若能至于身不在位，而仅让尽盘中之玑，人所能夺者，天下之至无。而此至无之物，夺则璇玑流转，或使夺人者自伤。知此，已可不必常警。比如，古有窃匪一人，目不识丁。预谋夺人财产而策划累月，其潜入遁出之法，审度极尽工巧。至期，抵其人家宅，不意其家徒有虚富之名，而实囊空如洗。苦于债台高筑，日间恰恰卷带私逃。家中仅柜存借据数纸。窃匪疑为银票，乃携而至钱庄提领。且伪称东主将所有挈据典当于己。钱庄则将还债事宜，唯窃匪是问。不想其数额之大，实非窃匪所能尝清。虽将历年所有积蓄尽数倾出，仍欠大半。遂下狱。是故，功至一无所有，方可一无所失，是为无伤。”


一徒功臻化境，然每于师之至有之为无，颇工心计。虽师每告诫其不得求之于有，然终不能自禁。遂博览天下各门之学，则于神功奇技，日渐娴熟。其威力之大，于可见之处，每超乎常人之所料。而其所不明者，师每见之，唯摇头叹息，略不与言。

及久，其徒于天下各种绝学，自问不谬。而觉达于至有之境。乃告师曰：“徒已览天下各门之学，自觉已至于至有之境，不知恩师以为然否？”

师默然良久。谓之曰：“堂中存一无无大阵，试请破解。”其徒乃揎袖而入。

及查之，觉其阵茫茫渺渺，幽幽玄玄。则以各种奇功绝学，试功以待阵解。不意每一试手，即觉无数璇玑所动，如珠流转。又似乱麻撕缠。其招之即来之处，且又挥之不去。及七日七夜，用尽所学，并不见阵有所破，心力交瘁之下，叩见于师前，请问其故。

师言：“至有之与多有，其差异甚殊。汝之所修，实乃多有之途。谬以千里而不自识。所破之无无大阵，实一无所有。而其一无所有，也即无所不在，则有招之即来，挥之不去。唯有以其至无而破解，方为真谛。悟此，其不解自解。”


《六十四日说法》18.无至


在很久很久以前，在很远很远的地方，有一座很高很高的山，山里有个庙，庙里有和尚。老和尚给小和尚讲故事。

老和尚说：“在很久很久以前，在很远很远的地方，有一座很高很高的山，山里有个庙，庙里有和尚。老和尚给小和尚讲故事。

老和尚说：“在很久很久以前，在很远很远的地方 ......”


《六十四日说法》19.浑然忘我


尝有师徒二人，坐而参研法器修为。

其徒问曰：“某尝以本身所修法器，为他人医，谁知无端已痛，屡试不爽，何也？”

师答曰：“天下之大，而心无一。妙一之功，含直指天心之法，其无外也。初时有我无他，即此之谓。而汝以自身法器用以为他人医，即已本心之中，确认他人之病。须知他心即汝心，他已有病，汝何能无病？故而不治人病，但化无病而已。”

徒又问曰：“凡求告之人，于己之所病，确认甚笃，而况如人无病，又何必求告于人。言人无病，岂非强词？”

师答曰：“言人无病，固本强词。然己本无病，却非强词。法中但以己心化人心，己之无病，人又何病之有？此中之理，虽一言难尽，然此中功效，往往至神，功中无病机，其所言岂虚哉。”

后经月，其徒告师曰：“数月来，经己无病，化人之病，确见神效。甚而至于不必法器放飞，何也？”

师喜而答曰：“身外璇玑，天下本一，故而一人康朗，万民同健。此中璇玑暗运，又何必法器放飞。”


《六十四日说法》20.变意


古有善为道者，号真婴，凡三十载而道婴现，每日或闲语密室，或戏耍庭前，林间竹下，水侧溪旁，皆与为伴。心中无所悉而至欢，神中无所凝而至朗，身中无所病而至健。

后三载而天下知。一武学大家知而欲往一试。乃束修以登程。岂知沿途之上，虽夏日之炎，而觉奇寒彻骨，牙关笃笃互撞，心头砰砰常搏，身有所感之下，不免心有所悟。其冷渐解。及至真婴居所，大有欲返之意。又思，既已至此，何妨一见？乃与晤面。相见之下，竟至于无言。观真婴者，神请气朗而身形飘逸。良久，忽发一言道：“天下创之于人意之物，莫不可以人意变之。而天下创之于人意之物，又不可以人意强变之。呜呼！吾之此来，得之有多矣！”

真婴乃与对曰：“天下之物恐非尽为人之所创。则天下之物似不可以人意强变之。而天下之物即创之于机，机又安肯强变之？须知人意不肯强变之机，或有可变，人意未及强变之机必有所变。呜呼！汝之此来，得之无多矣！”

言罢，双双携手而行于道。


《六十四日说法》21.假墙


古有善道者二人，行于野，忽见林中一观，往谒之。至于近前，却见观门紧闭，围院高墙，森森壁垒。拍呼良久，而未能入。又稍许，闻观内一人睡后吟哦之声。乃继呼之。其人曰：“两位在外，何拍呼如是之久而不入观？”

二人答曰：“观门紧闭，何由入观？”

乃闻观内大笑不止，而后肃声以言曰：“二位即善道，岂不闻天下创之于人意之物，莫不可以人意变之？此门之有，乃人之所创，即人意使之为门，当可以人意使之不为门。即为无门。则二位可入否？”言讫，笑声又起。

善道者二人相视良久，忽亦齐声大笑，乃携手入观，似无所阻。及入室，见真婴席地而坐，乃与对。哦顷，真婴礼拜起舞，其势磅礴尔、幽微尔、稳健尔、飘逸尔、沉浑尔、轻灵尔、虚幻尔，种种不一，莫不俱在。

舞罢，轻轻吟唱曰：“有之为物，无以物为。风不终朝兮日不迟暮，此有有以合兮有入无，浊不至止兮静不久，此无无以分兮无生有。呜呼？有也即无，无也即有。可知有无相生，即为非生非灭，可谓成道。”


《六十四日说法》22.强机


古之民风，一日一食。却不知何年何月。适逢连年出产不丰，民多饥荒之慨。此信上达天听。朝议良久。帝乃遣黄牛为特命钦差，下界以谓人间曰：“一餐三打扮。”以解饥荒。

黄牛行于路，因恐遗忘，一步一言曰：“一餐三打扮。”行至一小径，路甚坎坷。偶一失蹄而打一前失，其口唇支颐于路面之时，已不能一步一言，而况挣扎起身，少费时光。至站立起身之时，苦思良久，方忆及此行之目的，是为谓世人以一言，遂一步复一言：三餐一打扮。

及传讯毕，复职天廷，玉帝亦不得不叹而言道：本意减食以减荒，不料竟增食而增荒。如此看来，天下之物恐非尽为人之所创，则天下之物似不可以人意强变之。然黄牛此行变机以增荒，是由误传圣命所至，当遣黄牛下界，以助犁耕。


《六十四日说法》23.机变


真婴之入于道经年。不意而声名鹊起，往以求医者甚多。每尝与人言：“汝之身心健朗，皆非我之所医，实乃汝之自修。”

然求医者于此则皆不为信。反觉真婴之施恩不图报，乃功德至高也。

忽一日，某君家有重患，趋而告于真婴曰：“家有重患，望师援手，某将备千金以谢之。”不意真婴竟拂袖而去。略不与言。其人怅惘有加，跚跚而归。及至故里，其有重患者出迎而身轻体健，告之曰：“前日，一人至室，席地而睡，我等以其行路之人，乏不择路，遂美味以适其口，暖床以适其身。及其入梦，身患竟已痊愈，入其睡室以谢之，早失其踪。不想昨日，邻村一家偶入一人，亦席地而卧，适逢家主求告于神曰，家有瘫痪一人，但求神明赐恩若能动转室中，于愿足矣。祝毕，其家之瘫痪之人确能动转室中，而寻睡于地上之人，亦已不见其人。”

该君闻言，知皆真婴之所为，乃重赴真婴居所。途遇一人，亦寻真婴。言己曾患肾病，浮水甚重。有自号真婴者入于室，酣睡有时，而使疾病全消，疑真婴所治，又无实据。及问之，但言乃神之所治，而非人之所为。言讫扬长而去。然终不肯信，欲往一观。二人结伴，至于真婴之处，见一小童，立于门前，而谓二人曰：“真婴望二人即返故里，只须知天下之物即创之于机，则机自不肯强变之可也。”


《六十四日说法》24.璇玑


古有巫者，略擅卜巫之术。然多有重症难医，无可奈何，闻真婴之名，往而求教曰：“久闻真婴之医，神妙异常，且无药无针，又不扶摇发气，不知所赖者何？”真婴乃告之曰：“用医至神，所赖者，机尔。”

巫者喜极而归，如他人育狐之法，豢养一纯种雄鸡凡数年，乃为人医。不料并不见其神效。忐忑而至于真婴处。请问其故。真婴大笑而喟叹曰：“吾所言机者，实指璇玑四起于身外，实非豢养活鸡尔。”

巫者归，宰杀四鸡而悬于身侧，遂与人医，人皆怪其所为，而又不敢发问。及经治之患，略不见效，乃疑真婴行骗。则于里巷，坏真婴之名。

一善道者闻其事，抵巫者之所居，正色而告之曰：“真婴之所谓璇玑四起，常人岂能有知。非数载抑或数十载之功修，无以为王气成旋，遍体珠玑。具此，方可用医至神。”


古有一士。年十七而出将入相。屡感于宦海沉浮，微服出游于野。

偶一日，与一僧人共乘一舟，泛于江上。至午，一相、一僧、一梢公，三人共酌于舟，闲话之余，情投意合，不免各有结交之意，遂盟天地以为金兰之友。叙齿之时，竟意外发现三人同年、同月、同日、同时生，其为梢公者不忿而言道，我等三人，生日时辰无一不同，何命运如此不一？三人乃寻善相之巫，讯问其故，其人对曰：“尔等三人，虽同为鸡时生人，然须知鸡鸣亦有三节功夫，一曰低头，一曰抬头，一曰收声，则汝三人，同时而不同刻，可谓抬头将相，低头僧，收声时刻落梢公。”三人遂去。

巫士自鸣得意之际，忽闻一人冷笑数声，惊问其故，该人言道：“公之善巫已至神境。然此三人之大运，公似失算矣。岂不闻真婴之语，人意不肯强变之机或有可变，人意未及强变之机必有所变。我观此三人，其为相者，不日即披发为道，而其为梢公者，后必大进。”

巫者愕然，急问何以知之。其人告曰：“适才三人，梢公者面现不忿之色，后必刻意以求功，为僧者面色平平，似无它求。而为相者面现灰心之意，可见隐退之情，此人意之夺天不可不察。”

后三年，果如其言。其中梢公之变，尤为惊人。梢公初从军旅，其王屡败而已至穷途，降诏曰：“有能破敌者，品授三公，封并肩王。一日，敌至，军旅仓皇逃窜之时，正值炊熟未食之际，其梢公者神魂离壳之余，唯恐遁之不速。不假思索而拔锅扣于马臀之上。其热锅热饭，奇热难当，战马负痛，猛奔之中，竟冲入敌阵，狂踢乱咬。梢公身临此境，已不得不为，拔刀在手，凛若天人。敌军猝不及防，阵容大乱，梢公之王者观其机变，随后摧军掩杀，竟至大获全胜，遂封梢公为并肩王。


《六十四日说法》26.世一


尝有一市人，每潜心于医而求于至神，苦不可得。虽熟读诸子医籍，亦觉难为圣手，苦思经年，不得其要。偶一日，庭前闲坐，朦胧中忽见一苍发老者。告之曰，欲医而至于神，唯一途之所必由。

急问之曰：“何途？”

答：“进山采药。”

其市人乃肩篓荷锄，入于深山，行累月，既苦于不知当采何药，又苦于不知如何采药，无所获。一日，至一参棚，其有黍米若干。因思连日劳苦，欲小息日许，即将黍米尽数为饭。将熟，一壮汉入室，视之不过不惑之年，乃邀入席。三盏过时，其壮汉者偶发一问曰：“始皇帝安在？”

其市人惊愕之余，告曰：“已死千年。”壮汉似有不信。

乃谓市人曰：“某与始皇帝素有杀父之仇，避于深山，俟功修完满，出而以报父仇。奈何某尚未死，而始皇帝先殁？”

市人称奇，且想，此人即已高寿千年，必对山中了如指掌，遂问其采药等事。其壮汉略不经意，曰：“易事而。”乃约市人同行，及出室，大怪市人行动之迟缓，遂牵袄领如拎鸡状，飞行甚速。

不久，至一峭壁，一手拎市人，一手采药摘物，瞬间即返，而框中药物已满，参、乌者皆市所不见之珍品。及归，其酒尚温。复坐入席，其壮汉曰：“始皇帝已殁，吾之仇未报而早自报，不意某千年空活于世，惭愧。”

及食黍米，市人见其饭量惊人，屡屡劝之，少食为好，不信，径自风卷残云般食去。及将市人所备之数日之食一并下肚，乃自酣睡。市人不得已，亦自歇息。次晨，见其壮汉已为一具僵尸。掩埋尸骨毕，乃归故里，遂命其医室曰“世一堂”。且此后药到病除。医名甚著。


《六十四日说法》27.至妙


师与弟子闲语庭前，话及功法精萃，不免语吐珠玑。忽一徒问曰：“弟子修法，经年累月，然终不能明者，某之此生何为？”

师喜，谓之曰：“人之本初，赤条条来，人之终了，赤条条去，人本生之时，当不晓其本命何为，人弃生之时，当难晓其本生何为。然人之本生之时，或可有思，则有认知，生即为苦，生即为乐，生即为安，生即为博，种种目的，不一而足。为苦者自忍，为乐者自享，为安者自恃，为博者自为。各个不同。须知，欲晓此生何为，当明此命何生？知其何生而后知其何为。是为......”

师之语未尽，忽座侧有声曰：“妙！”视之，猫也。


《六十四日说法》28.师卑


古有富贾，家境殷实，历半生经营之苦，却每多亏空。家道中落，冥思数年，始知乃师爷从中弄鬼，乃遣幼子，赴词馆就塾，立意经纪之道，将来可为臂助。

首日，先生于画板之上，大书一“一”字，教之曰，一者，一横也，兼且行笔运腕，走笔裹锋之学。叙之甚详，子恭而敬之。伏案描摹颇有进益。

二日，先生于画板之上，大书一“二”字，教之曰，二者，二横也，兼且走势步局危坐襟之道，不吝备叙，子虽亦恭而敬,心中已觉此事易耳。虽仍伏案描摹，然用心已不甚工专。

三日，先生于画板之上，大书一“三”字，教之曰，三者，三横也，兼且就力成格，神正心凝之端，谆谆以授。子遂恍然大悟，天下之学，不过此耳，何必于此虚耗时日。乃收敛书卷，自归家中，告乃父曰：“吾已学成，乞准书记累进流水。”乃父大喜。即辞师爷，而将全部之帐簿书记之类，交与幼子。

俄顷，一人入谈生意。及成交，父命记姓名万百千，购山七五担，银二十两，子心略忧，似此万百千者，一横一横勾去，何日可了。心神不属，左顾右盼之余，视及墙角一帚。心中大悦。将帚墨中一滚，就墙上挥去。三、五下即成万百千横。遂仰面对天叹曰：“难怪师平生仅任西宾之职，师所习者，不过一一之划。若早似吾一挥百千条，岂不发达？吾之青出于蓝实胜于蓝也。”


《六十四日说法》29.散丹


古有一丹道大家，善修而臻至化之境，其飞身高举，远遁轻翔之术，不胜枚举。众艺挟身，并未满意，苦修隐形遁世之法，经年无进，难策良谋。

忽一日，见路驿之畔，过一老者，驼腰弓背，曲肩缩项显见囊中羞涩，浪迹萍踪，遂趋前大礼而拜，且笑谈曰：“老丈瞒得世人，须瞒不得我，今有一事求教，务请老丈不吝开塞。”

老者笑对曰：“乞食拒狗，余皆专攻，但问不妨。”

遂问曰：“某有一丹，神效异常，然于隐遁之法，不甚了了。愿老丈微启唇齿，指点一二。”

老者狂笑甚久，忽肃容言道：“余平生浪迹天涯，每日筋骨微劳，从无小恙。故数十年来，概不问丹。然所求隐遁之法，却系乞儿之常道，无有不专。此中好有一比，譬如一匣，方一尺，容卵百只，则可手到擒来，无以逃避。今若使匣方广万丈，仍容卵百只，则妙手难擒，岂不自逃自遁？”言罢即欲离去。

士急问曰：“我之丹为一整丹，岂散蛋可比？”

老丈边行边嘲之曰：“天下万物，莫不离散，又谁知汝丹非为散蛋？”

士闻言伫立半日，寂然不动，路人尽疑其怪，驻足而观。不意忽大笑数声，旋即身形俱杳，唯声闻吟唱之声不绝，曰：


以宏鉴微丹可飘，以微鉴宏丹逍遥。
舍得金丹连根去，握得大道九牛毛。


《六十四日说法》30.不明


曾有一士，从师一人，数载而不知其姓名，因其向无言语，且性情难以测度，窃称哑头，忽一日，师召二人，示一简，展而视之，见书数字曰：“汝二人经年苦修，惜向无大进，吾窃观数载，知汝二人累于自心不净！则难修此大道。须知无心法门，堪藏无上璇玑，故曰自心无净或言有心无净。”二人难识其意，相对默然良久，师弹袖自去。

三日后，师至，默坐良久，起而出户，二士对视而诧之曰，师酷喜洁，每行必弹袖而去，今何以无此举而出？细审之，见师衫无袖，莫名所以。追至户外，见一简遗于地，拾而视之，有字曰：“无袖无尘，何弹之有。”二士似有所悟，又似无所觉，不免更增思虑。

如是者半载，师忽告家无粒米，命辞山餐于馆，二士旋出。寻一酒肆，细斟满饮，忽见一人，入座。唤水饺若干。侍者为佐酱酿。须臾，侍者方欲停壶。却闻该人言曰：“倒。”侍者继以倾壶。觉数盈足，又闻该人言曰：“倒。”心中惊骇，急倾手壶，酱酿溢。却见该人目眦欲裂，急吼之曰：“倒多了。”少顷，侍者为斟醋。此时侍者战战兢兢，亦斟亦视该人，唯恐又生枝节。忽闻言：“少。”遂略倾壶，略满，方欲罢手，又闻言曰：“少。”急泄而溢，该人拍案而起，怒斥侍者曰：“少来点。”侍者心中委屈，抗声言道：“言既不明，何必多言。”其人面色涨紫，结舌而辩曰：“设——设——设或无、无、无言，安、安、安、安知吾、吾、吾意。”

侍者并二士，方知此一结舌之士，二士默思片刻，抚掌而笑，曰：“好一个言既不明，何必多言。”；“好一个设或无言，安知吾意。”遂返山问于师曰：“师心地大，可否？”师答曰：“大。”又问：“师心天大，可否？”答曰：“大！”又问：“师心天若乾坤，可乎？”答曰：“大！”则换一问曰：“师心似珍？”曰：“小！”“师心似芥？”曰：“小！”“师心似微？”曰：“小！”又问曰：“大如一切大，小如一切小者何？”师喜而发声曰：“无！”


《六十四日说法》31.竞胜


古有至交好友二人，常比邻而货于市，值闲暇之时，往往百无聊赖，遂互逞口舌之利。及于妻室，各道己妻之贤，经年累月，竟不逊服，乃各挖空心思，巧立名目，以求胜人之效。

一日，其年长者忽感奋于己之鼻痒，而常喷嚏不断，乃谓年幼者曰：“余在外经商，内子想念不已，每常叨念，君岂不闻人念人应之谓？妻念于吾，则余喷嚏于外，而君从不如是，想来君妻略不思念于汝。是汝妻不如吾妻也。”其年幼者无言以对。及归家，遂将上语告之乃妻，令常叨念，以不逊他人。妻诺。

后一日，二人货赴市，遇一独木桥，行至桥中，幼者喷嚏大作，竟至落水，长者嘲之曰：“汝妻选时之佳，良非吾妻可比也。”


《六十四日说法》32.愿心


尝有一士，因不治之症而濒死，苦无医治之法，遂发一愿，若有能医吾病者，赏银二万两。忽一日，一秀士造访，言欲试治之，出口即索二万之酬，主家颇迟疑，乃商之曰：“可否愈后酬银？”秀士曰：“即疑之，可不见酬，然每日五十两却不可少。”主家又问曰：“寻常医家，诊一病不过百十纹钱，五、十日方可一两，汝索价何至如是之高？”秀士曰：“某乃续命，岂治病之可比，主上如此见疑，余即告退。”遂拂袖而去。

主人默思片刻，虑及舍此实别无他计以回天，乃遣人请秀士回，治七日，该人行走如常，了无异状，且小可微劳。秀士请辞。主人坚留不下，即允自去。命仆奉银三百五十两。频频言谢。

及出，家人恭送士里，临别探问曰：“主家可久活否？”

秀士答言：“不过月余而已。”

家人惊问曰：“主人目下如是健朗，何亡若速？”

秀士答曰：“人自愿死，他人岂可求耶？”

家人不明其意，遂问曰：“此言何意？”

秀士曰：“主人曾发一愿，'若有能医吾病者，赏银二万两。' 何不即偿？”

家人曰：“主人疑未真好。”

秀士曰：“此即主人愿死，更复何疑？”

家人曰：“此中缘由。请道其详。”

秀士曰：“尝有一持戒僧人，修持八十余载，年九十而有四。耳聪目明，觉获益颇多，为明向道之意，游五大名山胜境，至五台山，与住持谈及此事，颇有得色，住持却不以为意，询持戒僧人曰：' 方今天下有劫，何不试解之？此举似更可许！' 持戒僧人怔忡片刻，忽有所感，揖手发愿曰：'若此劫可解，某当再游五岳。' 住持笑而不言，僧人乃归。

及至家，常至见害，或半身麻木，或体重脑热，或车撞人殴，或恶语有加，心中甚苦，又不明所以。

忽一日，入庙进香，方丈偶问曰：' 发愿否？' 心中一动，忆及前事，似有所明。遂重游五岳。至其劫是否有解，已无他疑。此事略同汝主之事。”

秀士言罢，拜别而去。家人归，静观待变。至月十日，主无疾而去，竟亡。


师说法庭前，妙语生花。众皆忻然。于精要处，师或曰：“我所授汝等者，无。前皆为骗也。”则不言。

良久，一徒忽问曰：“授无之法何如？”

师曰：“不过以已生之有，灭尽已有之有！”

徒再问：“如尚不得灭尽，如何？”

师曰：“杀却！”众徒仍不明所以。

后数日，师与徒众言，问曰：“尔等何不知杀却亦有？”

一徒问曰：“似此何如？”

师曰：“易向无处寻有，难向有处寻无。若知有也即无，又何必有中存无？”该徒若有所悟，师遂命下山，寻灭度相，乃出。遇各疑难怪病，皆手到病除。及使人明心，亦颇有证见。心中反略有惭意。及归，与师叙在外各情。

师问：“何以如是大胆？”

徒曰：“不过掌嘴而肿以充肥！”

师立告曰：“须知嘴不掌亦肿！”徒忽了然。

谢师曰：“佛灭度后本无形无相！”

又有徒问师曰：“何以有也即无？”

师曰：“今有数十，为有为无？”

徒曰：“为有。”

师又问曰：“即为有，何以零记？”

徒曰：“似无还有！”

师叹曰：“不对！再答过。”徒细思良久而无对！

师色微愠，向众告曰：“多才盈盈失声色，寂寂空山鸟声回。”徒忽觉心中一动，面呈茫然之色。

师指之曰：“即有所获，何不道来？”

徒启齿欲言，师忽做色欲击，严词斥之曰：“大道当前，何用人道！”

徒遂起而言曰：“师不过即有即无！”

师乃仰天长笑，谓众曰：“即有半斤，何用八两！”


《六十四日说法》34.参苦


尝有一向道之士，苦求经年终获一师。入室三年，师却未尝以只字相授，每日挑水劈柴，洗米煮饭，夜来尚须为师驱蚊等事，颇多烦苦。心下有所不悦。欲寻一法，以获喘息之机。

遂求告于神，则燃香叩首，心中祝曰：“望神明怜我繁劳之苦，祈降大雨，令不能业作。”次晨，果雨。

心中大喜，正欲昏然大睡，师却呼之甚急。起而问师曰：“如是急雨，何能业作？”

师正色曰：“下雨和泥，却省你担水之劳。”徒无奈，含悲而作，心中对师心之狠，有所存念。至晚，复至神祗之前，祈赐大风。次晨，果飙风卷地。不意师执鞭以向，令赴山搬石，以备垒墙之用。

徒心甚怒，虽不得不为，然于师实恨之切齿，是夜复求神祗。祈生大病。不料神祗忽发人语，曰：“生病即死。”

徒心中惴惴，乃问于神曰：“此天理何在？”

神祗笑而答之曰：“天降好人，为造无量功德，则并生恶人，令加害于好人。此即天理。若不堪其害，反沦为恶人，又何干天道？不过己之修持尽废，殊为可惜！至于汝师，并未强汝之意，是汝愿留身侧！师见汝根基略差，不得不百般相难，若不堪其苦，自可离去，何怨之于师？”

徒闻此言，心下豁然，归与师见，备言前事，师乃抚掌笑曰：“天助我也！”


《六十四日说法》35.良方


尝有一老者，病卧于床，辗转终年，苦不能动。近又病重，至于口不能食。

忽有传闻，谓某山某寺，颇有神奇，具心若诚，可活人命。遂命家人各滑竿一乘，行数百里，至寺。见一众数百人，个个焚香叩首，间有笑语欢声，苦于己身难动，心中若急。忽见住持曼姗身侧，乃恭问之曰：“老朽重恙，迄遇高德，今至贵寺，见他人焚香叩道，各有功获，奈何身不能动，无计可施，不知住持可有良方见赐否？”

住持曰：“他人之业，不过获大菩提，似汝身不能动，心却未死，则有越大菩提之物，不知老者可欲得之乎？”

老者急问之曰：“世间竟有佳于菩提者，果是何物？”

时有老者之子，因长途跋涉，饥饿难当，不晓何处寻一烧饼，正自吞咽，住持指之曰：“越大菩提者，即大烧饼。”

老者夺而食之，住持笑曰：“老丈能夺人烧饼，何言身不能动？”

老者闻言，离座而起，自行数步，笑而言曰：“不意天道有奇，一至如斯！”


《六十四日说法》36.顺则凡，逆则仙


曾有一人，不意而修妙一真功。每日体味璇玑流转，颇有心得，渐知周身各处，每位太极，右旋则通体舒泰，左旋则略有不适。则宗右旋之法数月，乃与师备言此中妙处。

师与言曰：“此顺达之道耳。”其人甚喜。

如此经年。忽觉同门兄弟似进境颇速，乃复问于师曰：“某宗顺达之道以修，何反不如他人？”

师叹曰：“汝岂不知顺则凡，逆则仙之理？”


《六十四日说法》37.礼佛


尝有一礼佛之士，持戒奉斋，凡十数载，却苦病体难痊，魔障久缠，因问师曰：“闻礼佛之人，可积无量功德，若自心未净，亦结千年善缘。余礼佛十数载，奈何一无所获？”

师叹而告之曰：“汝所参礼者，自身耳，未尝礼佛！”

士茫然不解其意，及归，闻人言曰：“欲证心诚，须当皈依。”乃至寺，行皈依之礼获居士之号。

又三年，状仍如前，再问于师。师乃言曰：“凡皈依者，多应自心皈依自性，舍此别无他途。似汝之行，乃皈依身外相，未皈依佛。即无功德。”

注：皈依实为佛家自心向善之行为规范，并非迷信。


《六十四日说法》38.欲传


昔有一遁世高人，号永隽。已届耄耋之年。忽觉应收一传人，勿使所负盖世之功失其所传。遂遣璇玑，为所查察。知东南八百里，有张大善人，累代行善，得一子，聪慧、颖悟，甚喜。乃使其家飘香三日。人皆不知其香从何来。疑为天降祥瑞，料定此子后必显贵。则呵护有加。

永隽知此，引为魔障。欲去其显达之望。则便灾殃百出。受过去积善之主所欺，使能知“高台鬼仰首，落井人下石”之理。不料张大善人于此艰难之际，非但未明人情之理，反疑家中历代所传之黄仙禄位，欲其子善待香烟。责己信之不诚。乃斋戒三日。命子每日叩拜北山黄三太爷。

届此，已知此子难度。然观其器根，确系上选，实不为忍弃之，而使永堕沉迷。乃之其家，值其之叩拜之时，踱于身侧，谓其子曰：“此一木牌，令汝如此叩拜，奈何不觉烦劳？”

其子答曰：“可降后福，则释烦劳之意。”

永隽又问曰：“人言‘天道之不可违，非人力之所强为！' 若果黄狸即可赐福于汝，天理何在？”

岂知此子闻听此言,白眼相向，竟不置答。永隽唯叹惜自去，另寻他徒。


《六十四日说法》39.无心


尝有一徒问师曰：“似我等所习者，曰本无之无。然累年修持，似有一不明处，设若本无，又何来其心。以致于师常告诫当以无心法门。”

师愠而答曰：“无心者，即无之心，亦无此心。何执于存心之一端？又，设或无心，又何来其无？”

徒不明所以，师乃叹曰：“无者，心之所成。心者，无之所动。此尚不明，何谈无心？”


《六十四日说法》40.人心


昔有二友，功参造化。每日究研易理。或半年，或一年，聚而小议天下，大议苍穹。忽一日，议及大事易管，小事难成。辟喻究察玄奥，并非易事，个中里手，却又不难。唯人心难度，何等小事，却无一人可成其事。殊料议来议去，却因二人久寂无事，忽发奇想，拟出山点度一仙半佛，成旷世之举。

二友中号永隽者，开坛而道，数年弟子三千，却无一人可解个中三昧。另号隹铭者遂另辟蹊径。乃暗运袖里璇玑，察正东三百里，有一农户，少十三时，受一异人点拨，习业十载。功臻化境。则欲以此人为基。将其家室后场之中整地石碾，凿一太极无相盘。以为助苦难功修之本。俟三年功成，略为点拨，即可大进。

该人即晚参功，忽觉场院中石碾，发有奇光，直冲斗牛，遂至石碾前逡巡数周，并无异状。遂将石碾推倒，见坐地一面，有一太极无相盘。大喜过望。乃召乡里，谓家有异兆，警世人尊为半仙。然世人多有不信。疑为偷凿而欺乡人。该人则命匠人，将其盘剔去，仍立如前。着多人守护，之次日，果又有太极无相盘于碾上。世人信为仙人。礼敬有加。

至三年，隹铭至其家，见千人山呼礼拜，该人倨傲自得。惊询其故。知其原委。叹惜而归。谓永隽曰，不想欲度其人，却添业障！良可叹也！


隹铭幼时，家境贫寒。勉强成亲，却苦屡受土霸欺凌。每每计算于胸，欲寻一法，以泄心中之忿。苦思经久，心生一计。

一日，忽大病，沉卧不起，口发噫语，称有神明附体。

众乡民礼神之心素著。遂以其言为旨，至其人病愈，乃喻众人曰：“三日后，可至村东树下，每人自备酒碗一只，红巾一方。可愈沉年疴疾。”

至日，千头涌动。土霸亦在其中。嘱众人跪于地上。将碗置于身前，以红巾覆盖。默祝三日，可获神药。

一日、二日，众人尚可支持，至三日夜，众人昏昏皆睡，隹铭潜至土霸身前，掀开红巾，将瓷制酒盅，置于碗内。

夜半，将众人唤醒，言无论碗中何物，均应嚼碎咽下。

众人开视，见碗内各有细物，量甚微，尽皆食下。唯土霸碗中有一酒盅。问於隹铭。告之曰：“嚼碎咽下。”土霸无胆欺神，遂嚼之，虽满口流血，亦狠力嚼瓷，将食尽。隹铭忍俊不禁，土霸知受欺于人，怒而离去。众人见隹铭惩戒土霸，皆大欢喜。

后五十年，隹铭得道。偶游于市，见有数千人，跪于一树前，前置一碗，上覆红巾，惊问中人，何行此事？人正色曰：可获神药，包医百病。隹铭遂自责曰：不想少时之戏，竟留万世痴迷之举，罪何大焉！


《六十四日说法》42.反出


师说法庭前，与众叙过人渣害世之理。及无药误人之情。语焉甚详。其中难者，凡制一药。必遗百渣。一药济人，百渣害世。然若舍此，世间无药，则世人反为病害，奈何？人多不可得解。师待之三载，见无人与答，乃喟叹曰：若本无病，何设此问！


《六十四日说法》43.同源


偶一日，众人宴饮，席间设天下同源之谈。

千盅万盏，众皆欢宴。唯一人言不喜饮酒，略以清饮为陪。

高谈阔论之间，其人忽问曰：此即彼者何意？一徒指而谓之曰：吾自饮酒，汝替吾醉！其人面现不屑之色，意似不信，反诘之曰：我自清饮，如何能醉？

须臾，其人自醉，卧于床，沉睡良久。睡中忽发呓语，好一个“吾自饮酒，汝替吾醉。”


《六十四日说法》44.至情


永隽开坛布道，授弟子多人。虽无人可解个中三昧，却一发而不可收。

忽一日，一徒引一中年妇人至。随行家人三、四。该妇距师十步即膝行于地。满脸虔诚之色。及前，告师曰：“乃夫三日前忽离家出走。不知去向，妻儿不胜悲苦。求师慈悲，代为查察。若果乃夫归家愿合家向道，阐扬真功大法。”随行三、四人亦众口一词，此后例尊法旨。

永隽乃命妇人坐。嘱宁神静虑，须臾，自灵台度入一线真机。妇人但觉眼前一片空明。令其冥想夫君。不瞬时，言见眼前一乡村大路夫君蹒跚行，仆仆风尘，状甚凄苦。

永隽乃嘱妇人，若愿夫归，心头默唤名姓。若果回头，便存七分希望。妇人依言。不移时，言夫依树蹲踞。做遥望家乡状。面现茫然之色。即令妇归，坐以待信。

后三日，果有信来，言其夫已至崂山，命家人往迎归。合家欢聚。自此陶然天伦之乐。为防夫君再次出走。嘱一切亲友家人，不得言功，唯以亲情化夫顽性。倒也自乐。后有徒忿其事，至其家，问妇人何失前言。妇人答曰：“夫君十年前，不知为何人诱惑，参功习法。每夜坐以待旦，不理家事。每生出家之想，近年益甚。家人终日忐忑不安。虽百般设难，终至无功。以至乃夫出走，虽请三百余人，八方寻找，了无音讯。其苦可知。虽赖法师一语指引，终为自回。法师岂亲寻哉？另外，自夫君归，合家欢乐，若再言功，倘夫君又生出家之念，岂不破眼前福德，令妻儿、老少徒生悲苦。是故，若法师念及上天有好生之德，必不肯令吾言功。”

徒将此情归告永隽，意欲永隽前往游说，永隽叹曰：“吾又何必此行！”


《六十四日说法》45.躬身


尝有一师，善混天太乙。于魁罡九数，了然于胸，授一徒，赐号明昊。尽授所学，凡十五载，功有大成。于空间转运、意念移物、奇门数术等类，悉备于身。感师恩之重，乃发一誓，凡师有命，必躬身以效。及师将终，授识盘心法。嘱之曰：“师去后五载，将有传功而演太极无相盘者，可为汝师。望届时勿失良机。”

后五载，果闻人言，有号永隽者，距其家五里传功，演太极无相盘，以助人功修。遂亲往探。见场中氤氲缭绕，浑然无际，中间一点空灵，回旋走转。且每人顶上有一漏斗状机旋，由百会处打入真机。知必乃师所言之人。乃静听说。不料永隽所宣，竟无寻常宗师喜授之真功大法，反劝参功者灭尽一切功能法相，且言无功之功，以心性为基。

归家后，每尝静思，一年余。其间与永隽三晤面，亦曾请师，开释心疑。盖夫灭尽一切功能法相，参功何益？师笑对曰：“参此无功之功，何来益处？若言损出，倒有以一己血肉之躯，飨天下之所同求！”

明昊苦思经年，心疑难释，想自从师，廿载功修，其中备尝辛苦。功能来之何易？若从永隽，毕生研习，灭入空灵，真功大法，毁于一旦，岂心甘哉？故此，终不敢入。


《六十四日说法》46.静纲


尝有一徒，累问于师曰：功修大旨，不外求一永恒？然余苦思数年，终不明永恒者何？师乃告知曰：“活动者永为短暂，唯死寂为其永恒！”徒谢逊而退。此后数年，深思此中涵意，颇有心得。渐与人言，语富玄机，往往直指静功法要。

一日，趋请于师，欲下山传法，以度世人之痴迷。师曰：“未可！”

徒退，静思三日，觉已胸罗珠玑，功参化境。师竟不允下山传法，所欠者何事？终不明所以！则仍赴师前，恭问之曰：“某静思良久，已知心念不起方为坐，自性不动才是禅。此参静法要，可破天下一切功修业障。遂欲下山，或成醒世之举，积修十万外功，岂非大善？不晓师何故不允？”

师乃问曰：“汝一席短语，竟两出用静？且言晓参静法要。今桌上一碗，静也，动也？”徒答言：“静！”师曰：“非静！须知古公孙龙者，尝有言曰：飞鸟之景未尝动也。则知飞鸟非动，知碗非静。是汝不知静！既不知静，何以教人参静法要？”

徒耳赤，退归。再思数年。偶一日，闲游于园，见师弟于秋千之上，如蝶飞鸟翔，视之良久，略觉心中一震。乃请工匠，造一活动小室，可饶轴回转，内悬秋千，外由机关启动。坐入秋千，命人于外，或转小室，或转秋千，竟不能辨其动静。大喜过望。奔而见师曰：“心止于静，境静；心动于静，境动，此飞鸟之景未尝动也！”师曰：“善。”徒又问曰：“可下山否？”师曰：“未可！”徒益不明，面现茫然之色！师乃曰：“时者，差异之表。静者时长，抑或动者时长？”徒告曰：“静者无差，是时短。动者有差，是时长。”师疾色厉问曰：“岂不背活动者永为短暂，唯死寂为其永恒？”徒启齿欲言。师以掌括其面曰：“不速下山，更待何时！”


《六十四日说法》47.谋策


尝有一士，身负异能，而匿其所学，混迹江湖。屡向略备薄功，入世传法之人寻衅。视之为欺世盗名之徒而痛加惩处。其中或抠人带伤，或气翻脏腑，或机迷神意，不一而足。

壬申春，闻又有一人，号永隽，遣徒元成至其所在之地，欲演法练功。心中愤忿。乃使人至元成寓所，机语为探。及所使人归，告曰：“永隽所传之功，言无功。其徒元成，未见异能。唯言尝与某观尤真人参玄，略胜一筹。”不意此尤真人者，乃该士之师。士怒。遂网罗数人，分为三起。策曰：“至永隽传功之时，一起较以武学外功，一起较以武学内功，一起较以易理玄机。”

及传法之日，永隽晨昏即至。卯时，反酣睡于床。尤真人之徒不知何故，觉坐立不安，良久，乃邀三起中各为首者，齐至永隽榻前。与元成等机锋互逞，几至反目，俄顷，永隽起。略伸筋骨而后坐。笑谓众人曰：“汝等各身负所学。当不必赘言。唯尤真人者，世之奇士。自幼参功，颇多辛苦。成不世之学，亦勘佳舆。然所参太乙天罡之数，终未能明，惜哉。请告尊师，太乙有角！”

众人归告尤真人曰：“永隽言汝参太乙天罡之数，终未能明！何吾等竟不知此事。”尤真人曰：“吾毕生之力，尽陷于此，因无以明，故向不示人。”众人则言：永隽嘱吾等寄言师尊：太乙有角！尤真人以手加额，略思片刻，乃告众人曰：“此后可兼从永隽学。”


《六十四日说法》48.思觉


尝有一士，参功数载。渐明至静永恒法要。每获同窗赞。常忻忻然。有泮水池中魁意。

师永隽者，召。谓曰：不数日，若有异兆，勿惊勿惧。聊不负数年辛苦。

后八日，亥时交子，琼浆汩汩。乃入坐，无思无觉。知宁虑之涵。偶觉停息，心中大惧。念及为人者，若出入之息断，岂非入死。急把脉，尤恐，但觉脉息俱停。手扪自心，了无动静。疑己入鬼域。恸。涕泪长悬。

泫然而泣之未久，拂涕之手觉风吹动，细验之。知息出。复扪心门，但觉呼呼然心跃甚健。乃喜。谓：真拾来之命也。

自此，数日而不敢静。然心中惴惴，欲求一明，乃问于师。师叹而告曰：“余常有嘱，活动者永为短暂，唯死寂为其永恒。息停脉断夫静也。久求之物，何如是惧？即心已静，何必复动？是心有动，断灭无心。子好龙之叶公也。”

士惭。归而复修，数年不复入境。常悔于心。终朝郁郁。及久。如忘，与友谈静，侃侃然。不复虑及失机之疾。

后十年，偶坐友室，不知觉间而入息。见一切皆消。

忽闻“啐”然大响，开眼见友之子碎杯于地，童颜略变。乃戏言开释童心曰：“好童知时节，换息乃发声。”童悦。

友正色询曰：三日坐，可饥乏否？士曰：“某方入息，何三日夜之有？”友急辩曰：“守之未离寸步，岂不识时哉？”士笑曰：“恰不识' 一日洞中坐，千年世间情' 也！”


隹铭叠设奇方，却惜徒之无选，心中焦虑。议于永隽。隽
与言曰：“你我二人下山，原不过游戏风尘。行教于人，兼律
于己。若存必得之念，已落下乘。”隹铭乃续之曰：“汝必欲
言：天霖入野，草木盛荣。又岂在一我之得哉？”言讫，大笑
而去。

三日后，临闹市华街，隹铭以一壮年之相，正襟坐。前置
一纸；上书：乞获赠金，报以一言。围观者甚众。且窃议曰：
如此壮汉，不思谋生正途，何颜求乞于人？则有出言以斥、以
污、以辱、以骂者多人，其势汹汹。隹铭唯闭目坐，略不与言。

忽一人越众而出，谓众人曰：甘乞于市，必有隐虑。或为
哑人，亦不可知。待吾略赠薄金，试有何应，再做计较。乃取
铜钱二枚，置于纸上。隹铭乃执笔，去纸上描一“方”字。众
视之，皆不知所云何意，请解。仍无言。该人则请临右之测字
师拆。师告曰：方之一字，言汝祖上略有薄产。更以一己之力
成万金之业。该人大惊，急以纹银五十两谢隹铭。不受。却复
写一纸，请人递与测字师。视之，上写“二狗仍怒无羞之业否？
”

测字师急跪于隹铭前，泣曰：二狗，余幼时乳名。少时父
瘫于床。祖父母残年之躯。兄妹六人，大三小二。嗷嗷待哺者
有之，忍饥挥泪者有之。母为人所陷，从无羞业。愤而出走。
近常悔少不更事，屡欲归里省母。不意此一秘事，汝竟知之。
天人也。望收为徒。隹铭仍无语！二狗乃誓之曰：若不收，长
跪不起。若收，乃止。隹铭起而离去。四日无归。二狗乃起。
隹铭于街角处弹泪而叹曰：吾约五日之期，汝跪四日，何一日
之不持？惜哉，惜哉！


《六十四日说法》50.生物


尝有一徒，勤功甚劲。每日里守圣大成、一炁混元、心性灵明、两仪分丹具修，兼行川手。年余，功力大进。觉周身自具浑天太极，周流奔涌，如乾行健，知身内自有阴阳八卦，反覆射宫，心中甚喜。入告于师，面显欣欣色。

师有不悦，略不与言，于充耳之语，唯“嗯”、“啊”以应，徒不解师意，乃退。不数日，行功之后，忽咳血。每咳一钵盂。略重二、三斤。大骇。及欲寻师，已不知云游何处。乃请世之高人，以为平机。受请之人偶受天机加顶，玄关为开。可并行六处隘道（注：功中行功之法，属六兽归根心法之化生法门。……）。乃以混元一炁，催动六相玄机，半柱香时，颓然而止。视之，见面色青白，腮为之肿。告曰：某遍历名山大川，遇如汝功力者，不过三、四人。汝身外有罩，无隙可入。身内自具异秉，容八方
神圣。当别请高人。即辞。

后，家人延请妙手医圣，与治。不意喷血如箭，医者弃囊如飞而遁。

及见师，备言上事。师略不经意，与言曰：本大成之象，心性未及。可行退火进圈。转与他人言曰：不过生物法门。屡咳而不竭。实类辟谷而不饥。惜不明物本非物。未及真人。


《六十四日说法》51.殊途


曾有一武学圣手，功参造化。善陆地飞腾，远遁轻举。唯于入道璇玑，不甚了了。则遍历名山大川，诚访天下明达之士，十载苦无所得。

偶一日，疾行于野。及数十里，觉身后似有人迹。回首查察，杳无形影。又数十里，确信于己所具之功，当无错觉之漏，信身后之人，必盖世奇人。乃驻足，恭请曰：愿前辈高人，以一面见赐。

言讫，见身后转出一人。年方二十许。长身玉立。潇潇然。赞之曰：武师功参造化，迥非世人。武师谢逊曰：以吾之能，尚未察汝随身行迹，则可知汝所负之学，必胜吾良多。后生信手指武师身后曰：汝之所修，当由随劲中来。观汝叩足低股之态，必历十年奔马随步之功。惜未去人我之相，而不能入道。

武师闻言，揖手恭问曰：汝必有以教我，可肯赐教否？

后生言曰：闲言碎语，不足为教！你我朋友之交，余自可以尽言。汝欲入道，唯一法可循！武师急问曰：何法可以入道？

后生告之曰：实虚含炁。

武师礼拜而归。乃略整行装，欲之北方苦寒之地。有朋惊问缘由，告之曰，得一高人指教，如欲入道，实须寒气。则寻北地参功。

乃至长白，寻一池沼，于冰面上建一小巢，赤身坐于冰上。一日，四肢僵硬，二日，肌肤失觉，三日觉脏废心死。仍矢志不渝。至四十九日，忽觉心中一动，自语曰：不过寒本非寒。乃归。寻后生言入道璇玑，语富真如。后生忍俊言曰：实虚含炁化一寒本非寒。皆物本非物法要。方知天下万法，俱不离当前大道。


《六十四日说法》52.非灵


尝有参道玄之人，家传秘法，累代修持。其法略类释伽证道心法，近璇玑一运之玉盏瑶光。然幻彩镇伏心法已失，则每十年幻彩之期，必致神智失控。邻人疑为疯癫，家人亦多烦忧。

某日，有号连舒者传无功之法。众人远避之。以为惑众之说。内有好事者，思此人留处不宜，驱之不恭，乃心生一计，谓众人曰：邻街疯癫之士，虽众多高手为医，其疯癫依旧。多人言其功态甚高，几无人可以镇伏。不若延至连舒处，请为医治。实则令其知难而退。

众然其言。乃携疯癫者至连舒处，恰值连舒晨练，疯癫者跪连舒侧，闭目合什，显庄严相。及连舒收式，乃欲拜叩为师。众皆不明所以。

乃询其故。对曰：某见连舒师之功，直指天心，以内役神佛无数。令以神宁思静。当有以教我。连舒叹谓曰：指物者，只在人心。神佛者，物指耳。幻假幻真。若果人心即道心，众生即佛。该人诺。再拜。执礼益恭。众人问曰：观汝不及而立，何法镇伏此人？连舒对曰：大道当前，感而遂通。岂以年齿为高？！而况大法无法，大道无道。某自无法当医。众人莫知所云。连舒又曰：此人常聚紫微真灵，天罡盛而煞浅。不过暗以分经拔脉，济罡覆煞，自获全功。众人以为神异。连舒叹曰：实虚含炁，平常事而，何神奇之有？！


《六十四日说法》53.源物


永隽年十七时，就教于离魂鬼母。或夜半飞行于野，或白日睡卧垅头。凡三月，师乃命卧於田鼠穴侧。宁神止息。鼠不出洞，人不离穴。鼠出，必去穴逾丈，急起以追，不能连获十鼠，不允与见。

永隽依命而行。不意苦不堪言。风卷沙飞时，目无以睁；大雨滂沱时，身为之冷；烈日当头时，心为之燥；月黑风唳时神为之惊。更可虑者，鼠极聪敏。欲出洞时，探头穴外，即蹲伏不动。略有风吹草动，即回窜于内。至若蟾蜍偶跃，亦令缩身。闻惊经久不出。苦候之苦，无以言说。及出，距洞尺许，又再蹲伏，体蜷头摇。查四方动静；耳颤睛转，观八面之消息。略有惊动，弹射穴内，捷如飞鸟。或竟候鼠者必存捕猎之念，亦令警觉。及觉无危，急起直窜。至出丈外，弹身疾追，早去十数丈之遥。虽衔尾急追，终难为获。更有甚者，其鼠素喜横跃田垅，继趋之人为茬所刺。腿伤累累。虽可轻举轻翔。终难俯身就鼠，知连获十鼠，几近无望之事。二百余天，猎鼠半千。连获三鼠之时亦稀。

忽一日，雪降半尺。寒风冻天。静卧雪中三日，鼠竟不出，寒风刺骨又饥肠辘辘，忘乎捕鼠之事，唯存果腹之想。又一日，忽见田鼠十数只，聚于面前，各张口吐黄豆两、三粒，回身疾走。须臾即回，复吐豆于前。如是者数巡，送豆三、四两，乃聚于永隽身前，目现慈光。知为送食。不觉热泪盈眶。乃食。竟无腥膻之味，倍觉甘甜。

食罢，以手捉鼠，竟不逃。将十数鼠尽抱于怀，趋而见师。师怒。乃还释于野。坐思良久，忽明师意，乃与鼠共于野，嬉游三日而返。


《六十四日说法》54.物源


有号永隽者，幼从师训。性甚聪颖。师所授各法，过目不忘。且其师性情怪诞，传功授法，仅以一次示范为教，向不重演。永隽常以博闻强记之能以忻。

至年十三时，从师于云霓散人，受《闲云三式》之教。半年余，师无以授。且不与言谈。每晨严令勤功。及至广场，又任由戏耍，口无一言，目不一视。

忽一日，唤永隽至身前，为演闲云三式。其身形手式，优雅舒缓，不移时，演毕自去。永隽心中略觉不安。试演之，竟不明所以。此从所未有之事，不知何因以成。心情怔忡。乃埋头深思良久。忽闻耳畔有声历历，将师所演之各式，一一指说明白。闻之大喜。所怪者，耳中所闻之声，不类人语。及张目，见一蚁，人立于前，足舞牙错，心中一震。急长揖为谢。忽闻耳中之声转隆，曰：“须知达摩西来一字无。即唐僧西天所取，真经无字。所言各式，听来明白，却不知必指入迷津。唯愿谨记当其无而可以为用。”永隽神迷，似如失心。及归，虽行旧途，眼前茫然无路。唯见云散云飞。思及“二八月，看巧云”之古训，乃晓万物生化之所从。仰首长啸曰：无穷戏，淡抹苍天处处流。


《六十四日说法》55.情断


有号育灵者，收治一身患肝癌之士，名奇迹。医中圣手言其命不过旬余。即常人见其面黄肌瘦，枯瘦如柴，目突腹肿之象，亦知已届鬼门关。妻小号哭于地，万望育灵发慈悲之心，展回春妙手。

治百日，面色红润，身强体健，日行数十里不觉其劳。每晨行九宫璇玑圈累一时之久。精神矍烁。思欲归家，乃问于育灵曰：“余成家廿余载。春节必要团圆。今年关将近，欲归家省亲，望能见容。”育灵对曰：“汝今初复之躯，调治不宜间断。”奇迹乃屡为求告，育灵默然。乃归。每日业作于邮电管理局，行局长之权。与旧时同好，备言璇玑为治之奇。及每日晨练，日见减少！月余，腹痛。妻小累权勤功，竟不与闻，唯言身疲力乏，体力难支。不数日，卧床不起。

后数日，乘车抵育灵处，已然瘦骨嶙峋。育灵摇头叹惜。妻小苦求之下，复为调治。且命奇迹一切日常料理，须当自为。家人诺。及育灵出，送茶喂食，皆妻小为劳，呵护备至。育灵戒之曰：“世有学步之童，并无为防跌仆，不令行之父母。”妻小窃言曰：“勤功之为，不爽一浆一食。”乃如前举。不数日，奇迹竟亡.


《六十四日说法》56.断情


有名杰闻者。事父甚孝。及父病危，方寸为乱。急询于师曰：“乃父寿尚不高，平生多助人难。理当久活于世。不合今日限促。已见长出短气之态。不知师可有延命之法？”师乃告曰：“去乳下三分，以指微点。暗运指上十五位太极，连珠流转，即可。”

杰闻急趋病榻前，寻乃父乳下三寸，微点多时，不见起色。早经噙泪之眼，已现迷茫之色。不知师所授之法何竟无功？至父喘止，珠如雨下。大恸良久，忽醒及师命去乳下三分，何选乳下三寸？痴迷之误，竟成永憾。益悲。后与师言及此事，师叹而言曰：“关心则乱，不妄之情。人不断情，天断人情。道化之理，为善为恶，尽自情出，却不知天下情为何物？可与答否？”杰闻对曰：“若乃常人，必不致错。及于生身之父，岂能不悲？若然生父亦不关心，何异禽兽？”师闻而眉促。良久，与言曰：“未及化心，去灭心、无心远矣！”


“以一己血肉之躯以救天下”、“而救我一己之躯即救天下”两相何非？

师祖出游，见鹰犬为祸，血食于市，其市井黎民，多为其哺。惨状目不忍睹，忽一礼佛之士，口宣佛号，祝告于天。“世之罪业深重者，常已为民不可耐，又何以此血肉之躯，加于鹰犬之口，某愿以为佛之体，而飨鹰犬，以解天下之苦。”遂求一解腕尖刀，自残己身，凌迟肉身而为碎块，向天抛却。鹰犬争食之。遂不知害于民。如是者良久，师祖不悦。乃近前谓之曰：“汝之佛，原已金刚不坏之躯，今以飨鹰犬，虽可解民旦夕之忧，及汝肉身舍尽，可令鹰犬不食于人乎？及其时，又复何如？”该人无以对。师祖有言道：“天下万法，莫发乎于心，及汝无心，万法何存？若果以无心之法，而演天下，则己身尚存，天下若可解，岂不闻奈何以万乘之主，而以身轻天下？”该礼佛之人遂止刃身之为，乃枯坐静思，须臾见鹰犬盘旋身侧，或磨踵擦肩，或蹲伏静坐，食人之举乃废，师祖笑而吟之曰：“夫唯不争，天下莫能与之争！知乎？大道初成、”


《六十四日说法》58.灵枢


泰山东麓，有黑龙潭。传有黑龙踞。内有暗眼，直通东海。其如古人所言：藏自然之秘，蕴万古之灵。六百年前，有山姓之人，喜道。因知其秘，乃於潭侧结庐而居。每夜子时，背潭面南而立。以悬壶垂象之法，参物我同流法要。凡百夜，知至紧要关头，参研益笃。百零八夜，忽身后轰然大响，望之有黑龙出，如幻如梦。惊厥于地，良久方苏。后归乡里，再不言道。

后五十年，其族孙复至此。日以悬壶垂象，夜以紫垣移神之法以参。凡四十九日。亦见黑龙出。乃按灵枢秘法，收摄而去。乃成。即延人凿【黑龙潭】三字于石上。

后三百年，远近村人，渐知其潭每年必淹毙数人，且尸骨无寻。

一日，永隽携弟子数人至此。与言前事。一人问及缘由，永隽谓曰：沈阳寓所前，有塔插天。雷电之时，可见远近数十里，电皆去塔，自免伤人之害。然虑及一电一雷，沃土百里。今电不去地，自失此利。此其理也。昔有一人，为研〖芙蓉露〗，欲至长白，融山精地灵以为助，余不允其行，亦关此理。其中虚去实丰之象，理浅义赅，若能实虚锁相，或成魔鬼三角，不可不查。


《六十四日说法》59.非此


师与弟子闲坐亭前，话及千古烟波零乱。有徒请问曰：旦夕兴衰易见，千古规律难改，若果武候不事刘，后世如何？师与答曰：余而立之年，尝与一知名文士谈〖瑞鹤仙〗诗词之意，文士展“郊原初过雨。见败叶零乱，风定犹舞。斜阳挂深树。映浓愁浅黛，遥山妩媚。来时旧路，尚岩花娇黄半吐。到而今唯有，溪边流水，见人如故。 无语。 邮亭深静，下马还寻，旧曾题处。无聊倦旅。伤离恨，最愁苦。纵收香藏镜，他年重到，人面桃花在否？念沉沉小阁幽窗，有时梦去。”于离情别绪，不卜他年之苦，多所评点。余与言曰：鉴诗词之法，有他观自观之别。比如“溪边流水，见人如故”句，词人自意，评人他意，未必竟同。而以余所见，若蜕化几道妙旨，进如圣句。其如禅师圣祖，悟流水高山何意，竟出大烧饼之典。又若“纵收香藏镜，他年重到，人面桃花在否”句，语富玄机，直逼太玄本然之理。文士面显不屑之色，诫余不可妄言古曲。后十年，余名鹊起。文士转以当年〖瑞鹤仙〗之谈教人。有徒讥其势利。余警徒当明存化之机。今又三年，则武候事刘题，可命为对。该徒应口而言：若果武候不事刘，后世如何。


《六十四日说法》60.物聪


师率弟子数人，旅居泰山，为参物流之义。

一日，至蜍踞池，与言蟾伏蜍踞各存功之理毕，命弟子各踞一隅，水边寂坐。嘱静观水中游鱼之态。良久，各人均见近身之处，聚鱼若干。竟按璇玑流转之图以整列。且见远处，有鱼踊跃赴前，似欲入列。

有一弟子，见列中之鱼蹲伏不动，试以拘之。屡捕不获。忽见一鱼，游之甚速。师迈步过溪。蹲于石上，以手掬鱼，该鱼竟静卧不逃。乃获。弟子惊问其故，师笑而不答。

后数日，之黄前水库。酣游至夕昏之时，行于坝侧。师忽伫立不动。目视众人，似令趋前之意。众人乃前。见师立处，一大蜍贴坝而立，蹲伏盘踞之态，几旁若无人之意。众人围而观之，蜍仍目不斜视。见其抱仆之态，几类〖旋阴乘凤〗。众叹为观止。

忽一弟子以指指之曰：跳。蜍即一跃。复不动。众以为趣。复一人指而谓曰：跳。蜍又一跃。复不动。如是者数次。一弟子笑而嬉之曰：癞蛤蟆。则见该蜍扭身窜跃而去，遁之甚速。师仰首为叹：蜍明人言，人竟不明蜍语。人之聪敏，于此可见一斑。


《六十四日说法》61.聪物


昔有一徒，携友人游。至一山村，遥望村头有犬，怒目耸耳，拳毛为动。友惧。犬矮身，显欲扑之状。徒与友言：夫万物者，自性同灵。或言物我同心。若能去其惊惧，但存友善之心，犬必不惊。友然其言。乃静心默思，愿以犬为友。须臾，见犬目慈尾摇，步轻身捷，至友人处，绕身数遭，挨依闻嗅，极具亲热之状。友以为趣。乃常行此戏，竟不畏犬。

后一年，至泰山醉心石下，见石自心起，层裂为环，人以赤彩，书醉心二字于其上。怪他处不见之石，乃为残留信息之查。见八百年前，一青年女子，盈盈之美态。为情所创，伤绝于地。心为之碎。不食不动凡七日。石为之剥，层裂为环状。女乃醒。闻石剥之音，平己心创之疾。神为之警。望天上云卷云收，化心中生生不息之机。石之剥乃止，而保不散。遂悟道玄。后收一徒，与人有不共戴天之仇。杀机日炽。闻师醉心之典，常至石前倾诉。

忽一日，杀机大盛，折枝欲誓。忽闻轰然大震，见醉心石飞离石根，远去数丈。心中大震。观石根处早已无心，默然良久，弃枝而去。


《六十四日说法》62.化神


十数年来，有气功之习，忽风靡于市，其从学者，亿万之众。各个誓欲跳出三界，不在五行。若果升于九天之上，死亦无憾。

至辛末岁初，有传言于世。谓西天王母，选童男童女百人，欲成升仙之举。家有童者，若不欲童去，应于巳月，复过一年，再闯年关之举，可避岁祸。

其年，彩花爆竹之货，极为抢手。坊工昼夜劳作，亦不敷求。至巳月，达官士人，莫不争相鸣炮。烟花盖地，举国为惊，耗金亿万之后有亡童者，证此信之凿凿。有童幸未亡者，额首称幸。更以为岁关再闯之举，实避此劫之良方。

师闻此事，叹谓众徒曰：夫人者，但以己利立心，其参功之习，首重己利之所得。非科学之探求。若果己利为伤，必弃无疑。且世多好事之徒。每每妖言惑众。即如池在生风，静水为皱。参道不难者，不离当前，参道难者，化神生乱。乃禁徒鸣炮过年之举。亦未有徒童为伤之事。后有徒问于师曰：邪说蜂起之时，何法判其真伪？师答曰：本无之存，生心即妄。


《六十四日说法》63.神化


师设坛说法，常言神者，示之所申也。其如道玄之妙，能知死生祸福。此规律之参，原无神奇。惜人多诡谋，乃将此理，行引申之示，失其原道而不知。反成千古痴迷之业。忆昔甲辰岁末，尝有传言，谓北地一池，出玄龟一只，大如伞盖。每夜子时，立于路侧，谓行人曰：今值年大凶，尸横遍野。欲避此劫，当以红带束身，红裤着体。则数日之内，此信远传数万里。举国为惊。素言不信神佛者，此时亦宁可信其有，不可信其无。红布为之断售。后有死者，人必究其束红与否。其未束红者，则证龟言之灵。其束红而死者，更证龟言之灵。其所言曰：束红尚不能避，足证此凶之烈。此示申之一例，警学人明之。

后数年，有徒度世，引人参道玄之妙。奈何世人，多有恙于身。行功之际多有反复。徒但言功态也。师闻此事，仰天长叹。曰：果有一事，由因各异。人恙复反之道，亦有无尽化理，岂可以功态一言以蔽之。此神化之曲也，非道本玄之意。


《六十四日说法》64.明无


有徒参功数载。略窥道玄之妙。於人每尝谆谆以教。其所言极具几道要旨。人多以圣师视之。偶一日，师与询曰：汝度人实多，当以虚致。累行成效，不知己心所明何事？徒与对曰：明无。师叹。乃摇首自去。徒不明所以。苦思数日，终无所获。乃求问于师。师乃与言曰：无者，无以明也。譬如光子，无之所明，非无也。若言明无，诚虚言耳。是无以明而明，非明也。徒讷讷良久，争对曰：吾等所修，本无本然之理。岂不明无？师乃告曰：人所言明者，合日月乃成。然日者实之具象，月者实之体表。则日月所合，成实之象表。乃谓明。富实贫虚之机，自去本无。岂不闻庄子之说：“南海之帝为倏，北海之帝为忽。中央之帝为混沌。倏忽时相与遇混沌之地，混沌待之甚善。倏忽谋报混沌之德，曰：人皆有七窍，以视听食息，此独无有，尝试凿之。日凿一窍，七日而混沌死。”是不可以明无。徒无言。唯寂坐默默。师乃自去。

后三年，徒与他人议曰：无者，不可以明，不可以不明。见明者明，见不明者不明。见明者不明，见不明者明。本无本存，不可以明与不明与议，人以此论证於师，师曰：善。

